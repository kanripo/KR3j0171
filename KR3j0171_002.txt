# -*- mode: mandoku-view; -*-
#+TITLE: 竹嶼山房雜部
#+DATE: 2015-08-24 23:26:07.595724
#+PROPERTY: ID KR3j0171
#+PROPERTY: BASEEDITION WYG    
#+PROPERTY: JUAN 卷二
<pb:KR3j0171_WYG_002-1a>¶
欽定四庫全書¶
　竹嶼山房雜部卷二　　　　明　宋詡　撰¶
　　養生部二¶
　麫食制(凡磨小麥先擇潔而釋之暴㣲潤而磨之/若太燥則麫麤太潤則難磨也麫曰玉塵)¶
　　雞麫(晉有不/托之名)¶
割取越雞穉而肥者撏潔去内臟并頭足和膚肉髓骨¶
擣糜爛以絹囊盛作沸湯入濯膏腴勻麫中用餑(音/勃)軸¶
開薄轉摺細切為縷又作沸湯煑熟復投冷水中漉出¶
<pb:KR3j0171_WYG_002-1b>¶
從意澆之以韲以芥辣(禮曰/芥醤)或合湯以瀹之(凡麫中用/餑用菉豆)¶
(粉越雞荘子/注曰小雞也)¶
　　　韲湯¶
　一用切肥豬肉為膾水煑加醤醋施椒葱白縮砂仁¶
　調和(内則注曰細切曰膾本艸曰葱能殺魚肉毒食/品所不可躅也又曰施椒殺蟲魚毒後倣此)¶
　一用熬熟油取鴨子調勻細洒於内加醤醋施椒縮¶
　砂仁葱白調和¶
　一用煑雞鵝肥汁加胡椒施椒醤油葱白少醋調和¶
<pb:KR3j0171_WYG_002-2a>¶
　切取肉為膾置麫上¶
　一用大蟹煑熟取汁加胡椒花椒醤醋葱白調和解¶
　取黄肉置麫上凡下醤時必俟其沸過乃動後倣此¶
　　鰕麫¶
取生鰕擣汁瀘去滓和麫軸開薄摺之細切如縷餘同¶
前制其滓投雞鵝汁中瀘潔調和為湯¶
　　雞子麫¶
取雞子同水調混黄白和麫軸開薄用摺而切如細縷¶
<pb:KR3j0171_WYG_002-2b>¶
餘同前制¶
　　豆麫(三/制)¶
一黄豆磨細麫勻於小麥麫中凡麥麫一斗豆麫二升¶
取清水沸湯相半和之軸開薄摺而切為縷餘同前制¶
一以豆腐揉入一煑黒豆取濃汁和入曰紫不托(以小/麥七)¶
(升小豌豆一升/同磨為麫甚滑)¶
　　萊菔麫¶
白萊菔切片水中煑熟漉起毎斤洒以鉛粉一錢復煑¶
<pb:KR3j0171_WYG_002-3a>¶
糜爛擣和麫中軸薄摺切之如縷毎一斤對麫一斤餘¶
同前制(本艸云研如泥制麫作/餺飥佳餺飥音博拓)¶
　　槐葉麫(杜子羙蘇子曕皆/有槐葉冷淘詩)¶
取穉槐葉擣自然汁勻麫軸開薄摺之細切如縷投猛¶
火湯中煑熟餘同前制¶
　　山藥麫¶
山藥蒸去皮切置日中暴乾挼為粉篩細毎二升加小¶
麥麫四升調宻水和之軸開薄疊摺而切如縷餘同前¶
<pb:KR3j0171_WYG_002-3b>¶
制(用蜜去葱後倣此以上細切/者或以筒潗之潗子入切)¶
　　撦(昌也/切)麫¶
用少鹽入水和麫一斤為率既勻沃香油少許夏月以¶
油單紙㣲覆一時冬月則覆一宿餘分切如巨擘漸以¶
兩手撦長纒絡於直指将指無名指間為細條先作沸¶
湯隨撦隨煑視其熟而浮者先取之韲湯同煎制(油單/紙湯)¶
(泡去/油氣)¶
　　索麫(黄山谷詩云湯/餅一杯銀線亂)¶
<pb:KR3j0171_WYG_002-4a>¶
用麫調鹽水為小劑沃之以油纒之於架而漸移架孔¶
垂長細縷先用水煑去鹽復以前制韲湯調瀹之暴燥¶
漸用¶
　　細棊子麫¶
用麫取鹽水和劑軸之開薄切如細棊子以篩隔之再¶
切再隔之末者簸去湯中煮熟連湯杓於器内旋轉漉¶
起以肥雞肉或肥豬肉切小細膾煑加醤醋胡椒花椒¶
葱調和為韲湯暴燥留取漸用¶
<pb:KR3j0171_WYG_002-4b>¶
　　玲瓏麫(二/制)¶
一取羊冷脂肪細切勻於乾麫内冷水和劑軸開薄切¶
闊條内湯中加醤醋花椒葱白酸韲調和一取鮮乳餠¶
切細勻之¶
　　餛飩(二/制)¶
一取鹽水或乳餅雞子勻麪軸開薄切方小片内之以¶
餡斜摺為兠抵其尖而緘有露縁則剪齊湯中煑浮熟¶
漉起以冷水淋清底以油潤復蒸有宜以甘艸葱醋調¶
<pb:KR3j0171_WYG_002-5a>¶
和湯深瀹有宜以油煎一水淋清以麫片毎置十數杯¶
雜鷄鵝膏鹽花椒葱白括其縁復入湯煑用¶
　一用肥豬肉去肌骨㣲燖(徐鹽切黄氏曰抄/云爚而未熟為燖)切醢若¶
　米同丫䲄魚地青魚鯧魚石首魚或鱖魚鯔魚鱸魚¶
　烏魚去骨細切或解熟蟹肉或脫鮮鰕肉雜之加醤¶
　胡椒花椒葱白和為餡凡腥餡不宜入縮砂仁後多¶
　倣此(倪雲林云用縮/砂仁作噯氣)¶
　一用肥雞肉去骨㣲燖兼野雞肉加去皮胡桃松榛¶
<pb:KR3j0171_WYG_002-5b>¶
　仁及胡椒花椒葱醤和為餡¶
　一用鮮乳餅加罌粟米屑葱白坋花椒縮砂仁鹽匀¶
　之為餡¶
　一用竹筍芼熟加醤熟油花椒胡椒縮砂仁葱等葅¶
　之為餡凡菠稜菜薺菜紫藤花金雀花宜芼熟凡茭¶
　白胡蘿蔔藕瓠宜生皆用炒熟芝麻天花菜麻菇之¶
　屬皆宜為餡¶
　　包子(方言/□膪)¶
<pb:KR3j0171_WYG_002-6a>¶
用麫水和為小劑軸甚薄置之以餡細蹙其緣束其腰¶
而仰露其顛底下少沃以油甑中蒸熟常以水潤其縁¶
不使麫生餡同餛飩制宜薑醋(□膪音腦詐/熟食之肥者)¶
　　湯角¶
用沸湯和麫生麫為餑勻為小劑内餡以縁緘宻置甑¶
中蒸常洒水則柔或湯煑瀹之餡同餛飩制亦宜熟油¶
和鹽麫為餡¶
　　饅頭(稗官小説云諸葛武侯雜用羊豕之肉裹之/以麫以象人頭祀神後人由此效而為之有)¶
<pb:KR3j0171_WYG_002-6b>¶
　　　(饅頭之/名六制)¶
用醇酵和麫揉甚勻幹劑内餡緘宻之先用荷葉或生¶
芭蕉葉箄籠間蒸熟布齊置緩火中蒸㣲温取下俟酵¶
肥復置鍋上速火一蒸視不粘已熟遂逐枚移動也(其/制)¶
(作圓而髙起者曰饅頭低下者曰餅低而切其縁細析/為小瓣者曰菊花餅麫中以醇酵調之以少蜜緘而開)¶
(其頭曰槖駝臍/長曰繭斜曰桃)¶
　　　酵(二/制)¶
　一白酒中調乾麫於内俟味老烈用之¶
<pb:KR3j0171_WYG_002-7a>¶
　一煑糯米飯加白酒醅於内俟味老烈用之若用速¶
　加乾麫少許易於老烈夏月易熟不須煖處冬月則¶
　必置煁(音/辰)竈側酌量加以生酒藥一二丸此酵為勝¶
　不宜鹻水¶
　　　腥餡調和同餛飩肉用切麤醢如大豆(二/制)¶
　一肥豬肉去肌骨㣲燖惟宜同生竹筍¶
　一羊惟熟脂肪雜以韭綿羊尾亦宜¶
　　　素餡(五/制)¶
<pb:KR3j0171_WYG_002-7b>¶
　一菠稜菜薺菜竹筍芼熟泲乾細切為葅及炒熟芝¶
　麻熟香油或松仁油杏仁油花椒葱白醤胡椒縮砂¶
　仁少許調和(或同餛飩/後一餡)¶
　一芥子湛潔碾糜爛同鹽和芼熟白菜葅¶
　一胡桃松榛仁退皮細切同白砂餹多煑熟糯米飯¶
　少許¶
　一熟香油和鹽麫赤砂餹¶
　一赤豆或豇豆芼糜爛入竹器中水洗去皮取絹囊¶
<pb:KR3j0171_WYG_002-8a>¶
　盛砂去水鍋中炒燥加蜜或赤砂餹復炒乾濕得所¶
　視所宜加玫瑰(音枚/瓌)膏薔薇膏桂花膏餹香合香頭¶
　少許皆妙(有廣餹有閩/餹有撫餹)¶
　　蒸捲(三/制)¶
一用酵和麫軸開薄同花椒鹽乾麫捲之分切小叚俟¶
酵肥蒸一以酵和赤砂餹或蜜勻麫為捲蒸一用酵和¶
麫捲甜肥棗子蒸¶
　　餻(五經無餻字故劉禹鍚不題餻/即古餌也乃米粉為之二制)¶
<pb:KR3j0171_WYG_002-8b>¶
一取酵和麫染五色相間疊之上積豆砂栗絲薑絲炒¶
熟芝麻或調菉豆粉和餛飩餡俟酵肥甑蒸毎疊勻染¶
酵水則粘一取酵和麫加餹或蜜及白者相間以疊疊¶
中用熟栗棗子退皮胡桃仁蒸用刀界之(顔色用胭脂/紅麴薑黄梔)¶
(子菜汁墨/後多倣此)¶
　　薄餅(二/制)¶
一用麫漸入水旋調稠靱熱鍋少滑以油澆麫為薄餅¶
用熟醃肥豬肉肥雞鴨肉切條膾及青蒜白蘿蔔胡蘿¶
<pb:KR3j0171_WYG_002-9a>¶
蔔胡荽醤𤓰薑茄瓠切條葅同捲之一用生熟水和麫¶
榦開薄熯熟即以冷水淋過捲之有以殽蔌同用(凡用/生熟)¶
(水七分沸湯三/分冷水後倣此)¶
　　蒸餅¶
用酵和麫榦為圓薄餅少潤以油疊數層俟酵肥蒸熟¶
層掲之捲同薄餠(以八寳等虀加/肉條膾尤羙)¶
　　春餅¶
用湯和麫加乾麫揉小劑榦甚薄餅鏊盤上急翻熟鹽¶
<pb:KR3j0171_WYG_002-9b>¶
水勻洒濕新布覆之捲同薄餅¶
　　蕎餅¶
用蕎麥水漬柔和水輕磨去殻囊洗滓盡以所墊(音/店)麫¶
調小麥麫少許澆薄餅如前捲餡¶
　　油烙捲(三/制)¶
一用澆薄餅或春餠将前料物捲摺粘之少油内烙一¶
用鹽蜜生熟水和麫榦薄餅油中烙塗以蜜餹捲食一¶
用鮮乳餅揉麫中和鹽生熟水榦薄餅油中烙塗以蜜¶
<pb:KR3j0171_WYG_002-10a>¶
餹㪚以細切去皮胡桃榛松仁捲食酥揉麫中亦宜¶
　　油煎捲(二/制)¶
一用春餅置饅頭餡或餛飩餡視所宜或豬脂肪捲摺¶
粘之在多油内煎燥一用黄雀腦翅細斫椒醤調和入¶
腹染調麫油煎羊熟肥腸椒醤先煑調和再染麫煎¶
　　新韭餅¶
用生熟水和麫榦開薄取豬肉先燖細切醢新韭細切¶
葅坋花椒胡椒屑葱白醤勻和入内鎖之再餘餅熱鍋¶
<pb:KR3j0171_WYG_002-10b>¶
中熯熟¶
　　脂肪餅(三/制)¶
一用生熟水和麫榦開取豬脂肪細切鹽少許和納鎖¶
為小劑再榦成薄餅熱鍋熯之一以脂肪鹽同生熟水¶
并揉厚餅切塊熯之一細切脂肪乾麫為餡将生熟水¶
和麫鎖縁為餅熯之(後二制以雞鵝膏/豬脂肪熬化亦佳)¶
　　千層餅(二/制)¶
一用生熟水和麫榦開薄或布雞鵝膏或布細切豬脂¶
<pb:KR3j0171_WYG_002-11a>¶
肪同鹽花椒少許厚摻乾麫捲之直捩數轉按平榦為¶
餅一用直捩數轉復以生熟水和麫為外皮括於内榦¶
餅俱熱鍋熯熟¶
　　薄焦餅¶
用水和麫加生芝麻於内揉小劑榦甚薄餠熱鍋熯燥¶
熟有和以花椒鹽熟油赤砂餹擣去皮胡桃仁皆宜¶
　　囘囘煎餅¶
用麫和酵俟肥再加酵調成稠醤杓入鐵爐内煉火慢¶
<pb:KR3j0171_WYG_002-11b>¶
烘熟切條叚乘熱以酥蜜或松仁油杏仁油染之¶
　　酥皮角兒¶
用麫以油水少鹽和為小劑榦開納前餛飩腥餡素餡¶
或熟油鹽調乾麫而緘其縁油煎之¶
　　蜜透角兒¶
用麫以生熟水和榦小劑内去皮胡桃榛松仁或餹蜜¶
豆沙緘其縁油煎乘熱以蜜染透¶
　　熯餅(三/制)¶
<pb:KR3j0171_WYG_002-12a>¶
一用酵和麫加油鹽為餅先熯再以小石在鍋炒熱藏¶
餅於中煏熟一以白酒同水和麫為餅熱鍋熯熟一用¶
煑鵝雞汁和麫為餅熯熟俱可括餡或餛飩腥餡素餡¶
或餹麫熟油鹽麫¶
　　燒餅¶
用酵和麫緘豆沙或餹麫榦餅潤以水染以熟芝麻俟¶
酵肥貼烘爐上自熟¶
　　餹酥餅(今曰勝/涿州)¶
<pb:KR3j0171_WYG_002-12b>¶
凡麫一斤炒香熟有以綿紙藉甑底蒸熟和白砂餹三¶
兩熬熟油少水勻麫或加松仁油杏仁油少許燥濕相¶
停範小餅置拖爐上爆(音/博)至餹鎔¶
　　蜜酥餅(三/制)¶
一用綿紙藉甑底蒸麫熟和以蜜酥為皮緘退皮胡桃¶
仁熟栗肉去皮棗肉細切同蜜為餡置鏊盤上烘一用¶
熟香油酥白砂餹熟蜜各四兩酵麫四兩白麫二斤坋¶
縮砂仁施椒各五錢和範為餅入鏊盤慢火烘一用油¶
<pb:KR3j0171_WYG_002-13a>¶
熬熟先入蜜或赤砂餹調又入麫慢火調靱加松仁榦¶
厚餅切用即囘囘食¶
　　酥油餅(即髓/餅)¶
用麫五斤為則芝麻油或菜油一斤或加松仁油或杏¶
仁油少許同水和麫為外皮納油和麫為餡以手揉摺¶
二三轉又納蜜和麫或餹和麫為餡鎻之榦餅置拖爐¶
上熟¶
　　蜜和餅¶
<pb:KR3j0171_WYG_002-13b>¶
用麫炒香熟羅細乘熱和蜜及少湯同碾去皮胡桃榛¶
松仁範為餅¶
　　餹麫餅(三/制)¶
一用麫取然炭灰淋熱鹻水同赤砂餹和為小劑緘以¶
餹麫餡範為天花餅置拖爐上熟一緘油麫餡榦薄染¶
以熟芝麻置拖爐上熟為薄脆一為餅置拖爐上熟餹¶
潤之厚積餹炒麫薄荷末餹香為堆沙(以熟餹餅磨/屑積之味淡)¶
　　復爐餅¶
<pb:KR3j0171_WYG_002-14a>¶
用胡桃仁退皮擣糜爛和蜜熟酥油餅為小團别以油¶
水和麫苴於外榦餅復入爐烘熟¶
　　香露餅(二/制)¶
一用麫一斤為率以綿紙藉甑底蒸過取油水蜜相停¶
調勻榦薄餅取菉荳粉為餑細攢摺兒将槌砑圓置滚¶
油内煎起潤蜜碾松子仁於上一用水小粉再湛潔二¶
斤同白砂餹熟蜜各四兩入鍋慢火調煎至濃加香熟¶
油四兩再調煎極稠碾去皮胡桃松仁和之為厚餅冷¶
<pb:KR3j0171_WYG_002-14b>¶
定切小塊摻以餹香少許即囘囘曰哈哩哇¶
　　一捻酥¶
同酥油餅油水和麫榦小劑又以油和麫同鹽花椒末¶
為餡鎻之手範為一指形置拖爐上熟¶
　　透餹(三/制)¶
一用香油水赤砂餹和麫切小條塊置熱油中煎熟入¶
餹炒麫中粘之於上者一用鍋中熬熱油調赤砂餹炒¶
麫粘之者一為丸入油煎熟染以赤砂餹粘以熟芝麻¶
<pb:KR3j0171_WYG_002-15a>¶
曰歡喜團者¶
　　香花¶
用麫蒸熟或炒毎一斤坋薄荷葉三兩白砂餹三兩熟¶
水調蜜和之範為餅¶
　　松花¶
同香花制坋縮砂仁一兩薄荷葉一兩外摻餹香少許¶
　　餹花¶
用拖爐餹餅復碾為麤末熬赤砂餹和之摻以餹香薄¶
<pb:KR3j0171_WYG_002-15b>¶
荷坋範為餅¶
　　芝麻葉¶
用麫同生芝麻水和榦開薄切小條子中通一道屈其¶
頭於内而伸之投熱油内煎燥¶
　　豬耳¶
用水和麫榦開薄切為三縁以兩縁緫之入熱油中煎¶
燥潤以赤砂餹摻以熟芝麻及少薄荷坋或炒餹麫¶
　　巧花兒¶
<pb:KR3j0171_WYG_002-16a>¶
用蜜油水或餹油水和麫手範為雜花形置沸油中煎¶
燥¶
　　饊子¶
用油水同鹽少許和麫揉勻切如棊子形以油潤浴中¶
開一穴通兩手搓(倉何/切)作細條纒絡數週取蘆竹兩莖¶
貫内置沸油中或摺之或紐之煎燥熟亦有和赤砂餹¶
者以蜜者(有用麫/撦條煎)¶
　凡制麫物須用調和折衷手法純熟火候緩急無不¶
<pb:KR3j0171_WYG_002-16b>¶
　合宜乃得精妙也(束晳餅賦春用饅頭夏用薄持秋/用起溲冬用湯餅四時皆宜牢丸)¶
　(予考凡以麫為食具者皆得謂之餅故火燒而食者/呼為燒餅水瀹而食者呼為湯餅籠蒸而食者呼為)¶
　(籠餅而饅頭謂之籠餅今予/名之者乃家造而方言耳)¶
　粉食制(粉者屑米之謂也凡粉皆用稻米而/黍稷之米雖佳不若稻米尤精羙也)¶
　　水磨丸¶
取精御糯米湛潔之水漬之同水磨細以絹囊取其渣¶
滓復以囊括其絶細籸(音/莘)瀝㣲乾緘為丸餡用白砂餹¶
去皮胡桃榛松仁或蜜餹豆砂投沸湯中熟¶
<pb:KR3j0171_WYG_002-17a>¶
　　水浮丸¶
白糯米湛潔漬柔又以芋魁去皮在麤器中研糜爛米¶
芋相半雜水磨細絹囊取渣滓復括囊&KR0377;其絶細籸至¶
㣲乾擣去皮胡桃仁溲為丸水煑自浮加餹或蜜山藥¶
可依為之¶
　　小裹金丸(三/制)¶
一淅白糯米碓取重篩絶細粉水發之為小丸一取乾¶
豆沙以餹蜜先發為小顆或響餹小顆将乾粉漸加水¶
<pb:KR3j0171_WYG_002-17b>¶
發積染於外為小丸一以板刻槽用湯溲粉嵌於中復¶
緘豆沙於内刀背切開手規為小丸水煑¶
　　團(本心齋蔬食/譜曰水團)¶
白糯米湛潔㫰乾磨絶細湯溲之内餡括其縁為團入¶
湯煑浮熟或蒸熟餡同麫食制餛飩腥素或赤砂餹(元/旦)¶
(上壽喜慶之宴則書吉語裁/竹木小簽置于中以為利市)¶
　　餻(楚辭曰/餌五制)¶
一用精御秔米一斗有雜糯米一升湛潔漬肥&KR0377;乾重¶
<pb:KR3j0171_WYG_002-18a>¶
磨篩絶細粉或碓復暴之加白砂餹或蜜或赤砂餹又¶
磨碓又篩濯濕布箄籠底再輕篩於籠中隨欲大小界¶
為條塊蒸熟有以顔料為五色間之紙藉煉火上炙燥¶
藏可經歳毎米一斗餹宜四斤蜜二斤有和切豬脂肪¶
不宜炙一用炙燥餻再磨篩粉潤以水蜜視前蒸之者¶
一用餹溲粉雜退皮松仁胡桃仁熟栗肉棗肉熟赤豆¶
同漸輕布甑中蒸熟衣以濕布手揉實為垜者一有疊¶
顔色而壓為花形再衣濕布揉者一有底粉揉實而靣¶
<pb:KR3j0171_WYG_002-18b>¶
積餹蜜豆沙者今皆名之曰餻揉者宜油煎(前二制各/和薄荷縮)¶
(砂仁橙皮末餹/香薑粉為五味)¶
　　餅(形低下而平圓者/方俗曰太平圓)¶
湛潔白秔米五升白糯米一升淅肥瀝去水碓細粉湯¶
溲甑中蒸熟鎻碎碾熟芝麻白砂餹餡餡中或加松仁¶
油杏仁油少許範為餅熱鍋内熯餹鎔為度(春為緑色/擣燕麥汁)¶
(加石灰少許旋調精沫/掠熱鍋中溲米粉也)¶
　　乳粉餅¶
<pb:KR3j0171_WYG_002-19a>¶
凡白糯米細粉八合白秔米細粉二合揉勻鮮牛乳餅¶
半斤為小餅内鑽以白砂餹去皮胡桃榛松仁或蒸或¶
煑之¶
　　油䭔(音堆/二制)¶
一用碓細白糯米粉湯溲之鎻以餹蜜豆沙為小䭔油¶
中煎熟一用山藥劘去皮擣粉内鎻以鮮乳餅油煎¶
　　油虛繭(歳時雜記人曰京/師貴家造探官繭)¶
用白糯米細粉湯溲之鎻熬熟豬脂白砂餹為繭復入¶
<pb:KR3j0171_WYG_002-19b>¶
豬脂中煎燥為度¶
　　豆裹餈¶
用碓白糯米粉蜜湯溲為小餅煑外以蜜豆沙或餹豆¶
沙通厚積之¶
　　粽(形制不一/古名角黍)¶
用精鑿糯米湛潔之候㣲乾摘蘆葉煮熟捲米中藏蜜¶
餹豆沙或豬肉醢料或肥棗或去皮胡桃榛松仁白砂¶
餹又轉摺成角必緊束堅實入鍋煑熟宜蜜宜餹茭葉¶
<pb:KR3j0171_WYG_002-20a>¶
同制¶
　　餈(許慎曰餈稻餅也炊米爛擣之也/本心齋曰玉磚炊餅方切也二制)¶
一用白秔糯米相半湯中煑少熟取起别入鍋以鉢器¶
宻覆煑一時就於鍋中旋調稠靭取起加研碎炒熟芝¶
麻同鹽少許摻之榦開界之一用白糯米煑飯臼中擣¶
爛乾則少洒以水榦開方切以片粘則潤以熟油暴之¶
使燥復切入鍋炒加餹或鹽¶
　　風消餹¶
<pb:KR3j0171_WYG_002-20b>¶
白糯米五升為率磨細粉先取多半雜餹水或餳溲為¶
厚餅毎飯中通一穴入豆萁灰淋水中煑過熟漉起後¶
以少半生粉漸揉和帶稍堅榦薄小餅暴之使燥置沸¶
油内以箸挟其縁聚而取之用餹炒麫摻¶
　　甘露餅¶
用精御糯米磨絶細以蜜水溲團蒸熟切小顆生粉為¶
餑榦薄暴燥置沸油中煎燥染松仁油或杏仁油取白¶
砂餹和薄荷葉坋摻之¶
<pb:KR3j0171_WYG_002-21a>¶
　　芙蓉葉¶
用白糯米磨細粉蜜和薄酒溲粉蒸熟以生粉為餑榦¶
薄片摺切範芙蓉葉狀暴燥置沸油内煎熟摻以砂餹¶
麫餹香少許¶
　　玉茭白¶
用白糯米粉一升乾山藥坋半升芋魁劘去皮擣糜爛¶
和水濾取汁溲二物揉實長若茭白暴燥取香油一斤¶
蜜一斤同煎肥復以蜜染取炒熟芝麻衣之¶
<pb:KR3j0171_WYG_002-21b>¶
　　骨髓餅¶
用白糯米粉五升牛骨髓半斤白砂餹半斤酥四兩沸¶
湯溲為餅鐵鍋中熯熟¶
　　山藥餻¶
山藥蒸熟去皮切片暴燥磨細計六升白糯米新起淅¶
碓粉計四升白沙餹二斤蜜水溲之復碓篩甑中隨界¶
之蒸粉熟為度宜火炙¶
　　蓮菂餻¶
<pb:KR3j0171_WYG_002-22a>¶
乾蓮菂去薏細切暴燥磨末同山藥餻制¶
　　芡餻¶
乾芡擣去殻磨細末同山藥餻制(其末範餅/别用蒸熟)¶
　　栗餻¶
栗實炒熟去殻擣爛暴燥磨細末同山藥餻制白砂餹¶
用半斤¶
　　松黄餻(韻府云松花名/松黄服之輕身)¶
松黄六升白糯米絶細粉四升白砂餹一斤蜜一斤少¶
<pb:KR3j0171_WYG_002-22b>¶
水溲和復碓之復篩之甑中界之蒸至粉熟為度¶
　　炒米餻(南粤以方切/者為餹方)¶
用白糯米炊飯湛清暴燥乾沙中炒虛圓雜炒芝麻以¶
赤砂餹和餳置熱鍋中溲勻取起揉實俟冷切為片或¶
乘熱手規之為歡喜團(煎蘇木水染飯/暴燥炒為紅米)¶
　　米&KR3466;(音爛謝疊山/曰米線二制)¶
一秔米湛潔碓篩絶細粉湯溲稍堅置鍋中煑熟雜生¶
粉少半榦使開薄摺切細條暴燥入肥汁中煑以胡椒¶
<pb:KR3j0171_WYG_002-23a>¶
施椒醤油葱調和一粉中和米漿為糨揉如索菉豆粉¶
入湯釜中取起¶
　　二粉片¶
毎白糯米粉一升黄大豆粉二升湯溲之揉實切為厚¶
片入肥肉汁中煑加椒醤酸韲調和¶
　蓼花制¶
　　蓼花¶
取芋魁劘去皮擣糜爛七分雜白糯米絶細粉三分復¶
<pb:KR3j0171_WYG_002-23b>¶
擣一處為厚餅數十枚水煑過熟置器中調攬甚勻先¶
将一木板傅餑在上榦開暴半燥切片叚復暴燥用又¶
切小顆同乾沙炒肥或同小石子炒為後四制以猪脂¶
熬為油入煎之尤肥而鬆也¶
　　檀香毬¶
用白砂餹水煑加炒熟麫乘熱染之火炙燥¶
　　七香毬¶
用赤砂餹同炒熟麫和餹香香油煑鎔染之¶
<pb:KR3j0171_WYG_002-24a>¶
　　芝麻毬¶
用先染以赤砂餹後衣以炒熟芝麻¶
　　薄荷毬¶
用薄荷葉坋之同芝麻毬制¶
　白餹制¶
　　白餹(楚詞曰餦餭緬甸取貝木實/汁熬為白餹鋹鍠音張皇)¶
白糯米毎一斗蒸飯候冷雜以擣碎麥蘖二升再雜以¶
礱榖糠和湯滿浸候味甘置淋缸中放其水煎之漸用¶
<pb:KR3j0171_WYG_002-24b>¶
鍬器翻挑成餹其柔薄者即餳然造此火不宜息亦視¶
天之寒熱也秔米亦宜糯米餹多(有揉炒芝麻切為餻/者有捲豆末而為管)¶
(者有為條為餅/之類其制非一)¶
　　酥捲餹¶
先用退皮胡桃仁炒熟芝麻碎擣入鍋温之置餹於内¶
俟和柔取榦薄捲切為小塊坋花椒薄荷葉縮砂仁少¶
許摻之於上¶
　　藕絲餹¶
<pb:KR3j0171_WYG_002-25a>¶
取白餹隔湯頓醒就湯鍋氣中以濕手抽疊之筒而吹¶
虛之竅如藕熱刀隨裁作長短條叚外衣以炒米花或¶
雜以熟芝麻薄荷葉坋(有為毬/以綫結)¶
　餹纒制¶
　　餹纒¶
凡白砂餹一斤入銅鐵銚中加水少許置煉火上鎔化¶
投以果物和勻速宜離火俟其餹性少凝則毎顆碎析¶
之紙間火焙乾(白砂餹本/艸曰石蜜)¶
<pb:KR3j0171_WYG_002-25b>¶
　　宜入餹物¶
胡桃仁(去/皮)榛仁(去/皮)松仁(去/皮)𤓰子仁(㣲/炒)瓠子仁(㣲/炒)烏欖核¶
仁(去/皮)人面果仁　楊梅核仁　蓮心(㣲/炒)杏核仁(水煑一/過去苦)¶
(皮尖/焙燥)梧桐子(去/殻)栗(熟/末)蓮菂(末/)榧(末/)橙(利刀削橙外/薄皮暴燥)香櫞¶
皮(去白方切煑/漬去苦暴燥)芝麻(炒/)大豆(炒/末)紫蘇(生擷穗造霜梅水/中漬透蒸罌收用)¶
(子/)白豆&KR1740;仁(末/)縮砂仁(末/)艸果仁(末/)細茶葉(末/)薄荷葉¶
(末/)生薑(粉/)桂花(末/)¶
　蜜煎制¶
<pb:KR3j0171_WYG_002-26a>¶
　　楊梅¶
擇肥甘者鹽少許醃一宿復以水洗晴天日㣲曯水盡¶
澆蜜暴之有水㵼去復加蜜暴至甜透入甕又用蜜漬¶
蜜須先煉熟者後多倣此¶
　　橙子　佛手柑¶
新摘帶青黄橙子以利刀削去外麤薄皮周界為稜毎¶
斤鹽一兩同水漬一宿味酸再漬去核及水置日中曯¶
稍乾入銀錫器砂鑼中注蜜隔湯煑停冷有水㵼去復¶
<pb:KR3j0171_WYG_002-26b>¶
加蜜煑日暴甜透徹入甕以蜜漬削下皮留為餹纒有¶
以橙去酸水及核白酒中煑至無酸㫰乾以蜜煑甜蜜¶
漬之佛手柑無囊不用水漬同制凡煑皆宜隔湯凡有¶
鹽者皆宜留久用則漸以蜜煑後多倣此¶
　　金橘　牛乳柑　金豆(閩粤有/柑皮煎)¶
金橘新摘不傷損者毎斤鹽一兩水漬之用時以刀界¶
稜復漬蜜煑餘如橙制牛乳柑金豆同¶
　　梅子¶
<pb:KR3j0171_WYG_002-27a>¶
小滿時摘青梅未甚酢者調&KR2948;硝湯待冷漬之欲原青¶
加銅青同漬視梅性柔翠周界以稜剔去其核水洗潔¶
曯至水竭置蜜中煑甜又日暴透以蜜漬或以醋漬止¶
宜一晝夜(凡梅十斤用/銅青三錢)¶
　　李子(南粤蜜煎/李多渣)¶
摘青脆者以朴硝冷湯漬無酸澁㣲燖之界小稜去核¶
水洗曯乾蜜煑甜又日暴透蜜漬¶
　　林檎　頻婆¶
<pb:KR3j0171_WYG_002-27b>¶
林檎摘帶青者利刀劘去外皮周界為稜鹽水漬柔水¶
洗曯乾蜜中煑甜又日暴透以蜜漬頻婆同作四分之¶
　　棗子¶
摘鮮帶堅實肉厚者同林檎制¶
　　枇杷¶
摘黄者毎斤鹽一兩礬六錢同水漬之用時易水洗去¶
皮核蜜煑甜日暴透以蜜漬¶
　　櫻桃(蘇東坡老饕賦云/爛櫻珠之煎蜜)¶
<pb:KR3j0171_WYG_002-28a>¶
摘半熟者鹽水漬一宿毎斤計鹽一兩水洗㫰乾剔去¶
核易以響餹小顆蜜煑日暴透徹漬之¶
　　木𤓰　羊桃¶
木𤓰摘穉嫩者銅刀劘去皮方切片或刻菊艾葉状以¶
石灰泡湯俟冷取絶清者漬去酸澁味作沸湯㣲燖曯¶
乾蜜煑甜日暴透又蜜漬之羊桃同制¶
　　橄欖　梧桐子¶
用麤瓷器中揉擦去皮銅刀界之為稜同淅米水入瓷¶
<pb:KR3j0171_WYG_002-28b>¶
器煑味不苦澁核脫㫰乾蜜中煑甜透日暴以蜜漬梧¶
桐子煎去殻惟以蜜煑透漬¶
　　藕¶
劘去皮方切片少鹽醃頃之作沸湯㣲燖㫰乾以蜜煑¶
甜日暴透又蜜漬¶
　　竹筍(誠齋詩曰穉子/玉膚新脱錦)　蘆筍¶
竹筍去籜尖杪切條叚同藕制蘆筍去苞同¶
　　茭白¶
<pb:KR3j0171_WYG_002-29a>¶
去苞取尖杪同藕制¶
　　蒲蒻(又曰/蒲白)¶
去外苞寸切條叚同藕制¶
　　薑(秦太虛詩云先/社薑芽勝肥肉)　地薑¶
薑穉芽方切片或刻菊艾葉状或細絲鹽醃一宿水洗¶
作沸湯少燖㫰乾以蜜煑又日暴透徹蜜漬之地薑去¶
根鬚叚切同¶
　　桑黮(音/甚)¶
<pb:KR3j0171_WYG_002-29b>¶
取紫熟者去蒂同薑制(本艸云桑黮和蜜食之/令人聰明安魂鎮神)¶
　　茄¶
摘甚穉小者界其蒂為四道去中骨釋米水漬柔界其¶
身為細稜去子肉作沸湯燖㫰乾以蒂倒結束之蜜煑¶
日暴透又以蜜漬¶
　　冬瓜¶
劘去外皮及瓤方切堅肉為片石灰煎湯取清冷者漬¶
一宿作沸湯㣲燖曯乾蜜煑暴復漬之¶
<pb:KR3j0171_WYG_002-30a>¶
　　蘘荷¶
同冬𤓰制¶
　　天茄¶
穉嫩者刳去子同冬瓜制¶
　　刀豆¶
穉嫩者横切為片同冬瓜制¶
　　豇豆¶
穉嫩者寸切條同冬𤓰制¶
<pb:KR3j0171_WYG_002-30b>¶
　　地黄¶
取生嫩者毎一斤用霜梅二斤甘草四兩同水煑去藥¶
氣以蜜煑甜透日暴又蜜漬之¶
　　商陸(夲草云/樟桞根)¶
取根方切片同冬瓜制¶
　　木通¶
嫩者去皮同冬瓜制¶
　　天門冬¶
<pb:KR3j0171_WYG_002-31a>¶
冬月取之水煑去皮心㫰乾蜜煑甜透色明日暴復以¶
蜜漬¶
　　天麻(本草云苗/名赤箭)¶
取穉嫩色白者水漬去皮方切片曯乾蜜煑甜日暴透¶
又蜜漬之(圖經曰山人取生者/蜜煎作果食之甚珍)¶
　　菖蒲¶
採嫩根無絲筋者劘去皮切絶細縷以造霜梅水漬透¶
洗㫰以蜜煑甜更日暴又以蜜漬¶
<pb:KR3j0171_WYG_002-31b>¶
　　蜜裹酥(二/制)¶
用梅酥同白砂餹擣味酸甜適宜擷新紫蘇葉湯泡柔¶
入梅酥為小摺包取細篾貫之蜜中煑日暴透復蜜漬¶
有用楊梅乾肉再加川椒少許¶
　　蜜霜梅¶
用霜梅肉厚者同甘艸煑味無酸擊去仁曯乾蜜煑甜¶
透日暴又漬之取漬桂花色常鮮明¶
　凡蜜煎日暴勝煑乾則常漬以蜜頻抺罋口不令其¶
<pb:KR3j0171_WYG_002-32a>¶
　生白醭頻見日暴不令其有饏(徒敢/切)䭕(子敢/切)欲乾收¶
　者煑之日暴之亦常潤蜜不宜枯竭之甚也後凡物¶
　宜蜜煎者多倣此(饏䭕無/味也)¶
　閩廣中所産者¶
荔枝　龍眼　餘甘子　人面果　烏欖　椰子　波¶
羅蜜　草果　豆&KR0371;皮　縮砂仁　蔞藤葉　㯽榔(南/粤)¶
(以蒟醤為扶留藤取葉合㯽榔/食之辛而香也即蔞藤蒟音矩)之類常潤蜜遇晏温即¶
暴之(日出清霽/為晏溫)¶
<pb:KR3j0171_WYG_002-32b>¶
　花香宜為膏者¶
桂花　蘭花　玫瑰花　薔薇花(燖/)茉莉花　木香花¶
之類用花瓣心擣糜爛壓去水蜜和之日暴之加白砂¶
餹復擣之收入瓷器常以日暴¶
　花無毒宜煎者¶
木筆花　玉蘭花　梔子花　棣棠花　萱花　葵花¶
　鶯花　荷花　絲瓜花之類如味苦澁皆作沸湯先¶
燖㫰乾復内造霜梅水中醃之洗潔㫰乾蜜煑日暴甜¶
<pb:KR3j0171_WYG_002-33a>¶
透又以蜜漬¶
　　餹劑制(右以餹蜜共燒/之者今各有制)¶
　　衣梅¶
用赤砂餹一斤為率釜中再熬乘熱和新薄荷葉絲八¶
兩鮮薑絲四兩日中暴乾置臼中擣和丸之有脫楊梅¶
肉雜於内今加白豆&KR0371;一兩白檀香二兩末片腦一錢¶
坋白砂餹為珍(餹再熬/後倣此)¶
　　天鮮楊梅(二/制)　乾楊梅¶
<pb:KR3j0171_WYG_002-33b>¶
一鮮紫肥楊梅加赤砂餹鮮紫蘇葉鮮薄荷葉和一二¶
日去水又入餹日中暴甜透一用紫蘇薄荷各四兩楊¶
梅一斤餹一斤貯罋内羃之記取五方日色移暴乾楊¶
梅甘草湯煑淡以餹漬¶
　　餹椒梅¶
黄梅大者鹽醃一日槌核去仁内瓷甕中凡梅一層生¶
花椒生薑絲一層疊八分滿以赤砂餹漬沒之以新椒¶
葉覆掩之竹箬羃甕口蒸一時取日暴十日用¶
<pb:KR3j0171_WYG_002-34a>¶
　　餹紫蘇梅¶
用青梅鹽醃柔剖分四片洗潔㫰乾細切鮮紫蘇葉同¶
和赤砂餹中漬之日中暴甜透¶
　　餹薄荷梅¶
小滿時煎&KR2948;硝湯俟冷投青梅漬味無酸界為周稜洗¶
㫰乾取薄荷葉同赤砂餹漬之有水㵼去又易以餹甜¶
透為度¶
　　餹滷梅¶
<pb:KR3j0171_WYG_002-34b>¶
毎青梅十斤鹽十兩赤砂餹五斤和入甖中油紙羃口¶
日曯梅甜柔為度酢復加餹¶
　　餹李¶
用熟者㣲燖之俟冷乾漬赤砂餹中甜透用¶
　　餹橙　金橘　牛乳柑　乾小橘(方言/橘藥)¶
同蜜煎制和赤砂餹煑甜乾小橘湯洗淡餹漬¶
　　餹木瓜¶
同蜜煎制用赤砂餹¶
<pb:KR3j0171_WYG_002-35a>¶
　　餹冬瓜¶
同蜜煎制用赤砂餹¶
　　餹竹筍¶
同蜜煎制用赤砂餹¶
　　餹天茄¶
同蜜煎制用赤砂餹¶
　　餹蘘荷¶
同蜜煎制用赤砂餹¶
<pb:KR3j0171_WYG_002-35b>¶
　　餹薑¶
同蜜煎制用赤砂餹¶
　　餹豇豆¶
同蜜煎制用赤砂餹¶
　　餹莱菔　茄¶
用白莱菔大切片鹽㣲醃水洗日曯乾同赤砂餹漬日¶
暴甜透茄用淅米水漬沸湯㣲燖俟冷以赤砂餹漬暴¶
之¶
<pb:KR3j0171_WYG_002-36a>¶
　湯水制¶
　春月宜用四時皆宜¶
　　水芝湯(昔仙人務光子服/此湯以致飛昇去)¶
蓮菂(帶黒皮及薏炒燥/通擣為細末一斤)粉甘草(剉碎㣲炒擣/為末一兩)　右俱羅¶
細毎服二錢鹽少許沸湯㸃服¶
　　不老湯¶
烏梅(去仁焙/燥十斤)甘草(炒一/斤)紫蘇葉(暴燥/  斤)鹽(炒一/斤)麫(炒黄色/一斤)¶
用前二味别研後三味勻和再研為細末貯瓷器沸湯¶
<pb:KR3j0171_WYG_002-36b>¶
㸃服¶
　夏月宜用早秋亦宜¶
　　香薷湯¶
香薷(一/斤)厚朴(薑制/八兩)白茯苓(去皮/五兩)甘草(四/兩)白扁豆(炒八/兩)¶
右剉碎毎用五錢作沸湯泡夏宜冷秋宜稍熱服¶
　　薑湯¶
生薑碎切作沸湯泡去薑加白砂餹或蜜冷飲¶
　　米湯¶
<pb:KR3j0171_WYG_002-37a>¶
白米秔者炒熟作沸湯泡去米加白砂餹或蜜調飲¶
　　麥湯¶
大麥炒熟磨麧(下没/切)去糠作沸湯泡濾其清飲¶
　　梅酥湯¶
梅酥再研作沸湯調加蜜酸甜得宜飲¶
　　菉豆湯¶
菉豆水煑熟或先炒水煑去豆加蜜餹調湯飲¶
　　天香湯¶
<pb:KR3j0171_WYG_002-37b>¶
桂花半含者摘下擇去蔕取河水同炒鹽少許溲入小¶
罐上以霜梅二三顆碎擊掩之箬羃固用以數朶置蜜¶
湯中¶
　　春元湯¶
梅花未放時鎔蠟㸃其瓣候氣足摘下如天香制用取¶
二三朶置蜜湯中盡放¶
　　鳯髓湯¶
松仁去皮研糜爛入湯中濾清蜜調¶
<pb:KR3j0171_WYG_002-38a>¶
　　無塵湯¶
水晶餹霜(二/兩)片腦(二/分)右将餹霜乳絶細入片腦研匀毎¶
一錢沸湯㸃服須當前烹㸃久則香散¶
　　香餹渇水¶
白砂餹(一/斤)水(一盞/半)藿香葉(半/錢)甘松(一/塊)生薑(十大/片)同煎以¶
熟為度濾潔入麝香(如菉豆/一塊)白檀香末(半/兩)瓷器盛氷水¶
中沈用之¶
　　林檎渇水¶
<pb:KR3j0171_WYG_002-38b>¶
林檎㣲生者擣碎入竹器中以沸湯衝淋其汁至滓無¶
味為節用文武火熬常攪勿令焦滴入水不散然後加¶
腦麝檀香末少許調飲¶
　　蒲萄渇水(飲膳正要有櫻/桃取汁熬之)¶
生蒲萄研碎濾去滓慢火熬濃稠為度貯瓷器中切勿¶
犯鐵器太熱者不可用加腦麝少許入煉蜜㸃飲¶
　　楊梅渇水(飲膳正要有安石/榴子取漿熬之)¶
楊梅揉搦取自然汁濾滓須盡入砂石器内慢火熬濃¶
<pb:KR3j0171_WYG_002-39a>¶
滴入水不散為度若熬不到即生白醭瓷器貯之加蜜¶
腦麝少許沸湯調飲冷則不澁¶
　　木瓜渇水¶
木瓜銅刀去皮瓤核潔肉一斤為率切為方寸大薄片¶
用蜜先熬次入木瓜再慢火同熬二三時掠去上沬嘗¶
味酸甜得宜濾潔先挑於瓷碟内冷試稠硬不斷為度¶
沸湯調飲¶
　　五味渇水¶
<pb:KR3j0171_WYG_002-39b>¶
北五味子肉一兩作沸湯漬一宿取汁别煑下濃黒豆¶
汁對當顔色恰好用煉熟蜜對入酸甜皆宜慢火同熬¶
一時許凉熱任意調用¶
　　沈香熟水¶
沈香一小片先用潔瓦一方火然㣲紅置于平處加香¶
在上以瓶覆定約香氣盡速注沸湯於瓶中宻封(輟耕/錄云)¶
(以沈香削小釘挿於/林檎中湯泡之尤佳)¶
　　丁香熟水¶
<pb:KR3j0171_WYG_002-40a>¶
丁香(五/粒)竹葉(七/片)作沸湯泡宻封片時用¶
　　豆&KR0371;熟水¶
白豆&KR0371;仁碎擊投沸湯瓶中蜜封片時用毎次用五七¶
枚足矣多則香濁¶
　　紫蘇熟水¶
紫蘇摘新葉陰乾用時隔紙火炙作沸湯泡蜜封熱飲¶
冷則傷人¶
　秋月宜用¶
<pb:KR3j0171_WYG_002-40b>¶
　　香櫞湯¶
香櫞去皮去囊白取肉一斤炒鹽二兩甘草末一兩疊¶
實於罐收之用時作沸湯調有不入甘草用以蜜餹有¶
取肉研濾漿同蜜熬成煎¶
　　甘菊湯¶
黄菊花味甘者去青苞以霜梅去核毎枚藏一二朶於¶
内疊之或入罐一層加炒鹽一層毎斤鹽二兩疊實用¶
時入沸湯中加蜜¶
<pb:KR3j0171_WYG_002-41a>¶
　冬月宜用¶
　　椒棗湯¶
北棗肥者湯退去皮去核毎一枚入花椒一粒碎切炒¶
鹽粒米許收瓷器中作沸湯泡¶
　　杏薑湯(夏蘭渚云一薑/二杏三鹽四草)¶
生薑(一斤擣/取汁)杏仁(去皮尖/二兩)鹽(炒三/兩)甘草(末四/兩)同擣和入¶
薑汁瓷器收旋作沸湯調甚美風韻¶
　¶
<pb:KR3j0171_WYG_002-41b>¶
　¶
　¶
　¶
　¶
　¶
　¶
　¶
　竹嶼山房雜部卷二¶
