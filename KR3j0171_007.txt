# -*- mode: mandoku-view; -*-
#+TITLE: 竹嶼山房雜部
#+DATE: 2015-08-24 23:26:07.698826
#+PROPERTY: ID KR3j0171
#+PROPERTY: BASEEDITION WYG    
#+PROPERTY: JUAN 卷七
<pb:KR3j0171_WYG_007-1a>¶
欽定四庫全書¶
　竹嶼山房雜部卷七　　　　明　宋詡　撰¶
　　燕間部一¶
　文房事宜¶
　　硯(墨池曰/銀硯)¶
凡硯堅細發墨欵識拙古為上今惟重端溪石歙石常¶
用洗潔不得留宿滯墨寫字無精采有剖蓮房洗之有¶
切半夏洗之大去宿滯漢未央宫魏銅雀臺瓦甓皆制¶
<pb:KR3j0171_WYG_007-1b>¶
硯真而舊者亦鮮倭國有漆查硯體輕而發墨(青州有/熟鐵硯)¶
(廣南有/竹硯)¶
　　墨(南雄府有石墨長短/巨細似墨即畫睂石)¶
墨取桐油煙為上荳油煙次之以燈草一莖然者煤細¶
二莖較麤三莖則太麤矣膠少煙細為佳収時止於通¶
風處安頓不得近濕襲箱函中火炙及日曯(墨譜云墨/之佳者拈)¶
(來輕嗅來/馨磨來清)李廷珪造墨法麻油(十三斤今/用桐油)以蘇木(一兩/半)¶
黄連(二兩/半)杏仁(二/兩)搥碎同煎油變色濾過冄以生油(七/斤)¶
<pb:KR3j0171_WYG_007-2a>¶
和之入盞燒煙掃下每煙(四兩/半)用黄蓮(半/兩)蘇木(四/兩)各搥¶
碎水(二/盞)同煎五七沸色變熟絹濾去滓别用沉香(一錢/半)¶
前藥汁(四兩/半)冄煎濾次用片腦(五/分)麝香(一/錢)輕粉(一錢/半)又¶
以藥汁(半/合)研濾將餘藥水入黄明膠(一兩/二分)同熬不住攪¶
令化醒又内沉香腦麝水攪匀乘熱傾煙内就無風處¶
和匀杵透候光可照人範之乾則復蒸以滑石為末洒¶
墨上瘞灰中五七日候乾水磨洗刷明収造墨春夏膠¶
多秋冬膠少(廷珪唐末人姓奚南唐主賜姓李/自易水徙歙州造墨遂為第一)¶
<pb:KR3j0171_WYG_007-2b>¶
　　紙¶
紙有楮皮所成經水則朽有竹皮所成勝水雖色牋膠¶
礬多者脆而易㸃髙麗白硾紙與倭牋鮮得南唐澄心¶
堂紙絕無若宋牋最厚元牋頗薄亦漸罕矣今之龍牋¶
出自内府平厚滑膩(幅重/一斤)優於他箋也¶
造五色牋法每官印紙一幅用煑漿及顔色水調雲母¶
石碓粉水澄絶細先刷表面上桁俟乾後刷裏面上桁¶
俟乾槌過熿色隨灑以金或以顔色水拖染㫰乾加熿¶
<pb:KR3j0171_WYG_007-3a>¶
色篩雲母石粉金槌平一用白禄紙百幅牛膠(半/斤)明礬¶
(八/錢)湯化醒之春夏微釅秋冬甚薄調顔色正面拖過㫰¶
乾槌平為牋正可蠟印花一用白禄紙礬膠拖過㫰乾¶
研上等定粉加顔色膠調刷紙砑滑膩為牋惟可㸃以¶
金¶
煎顔色水法肉紅用蘇木加紫草(少/許)同水煎汁紅用蘇¶
木(八/兩)槌碎沸湯(八/碗)浸三二時煎濃加白礬濾黄用槐花¶
(半/升)炒令焦黄色同水(三/碗)煎數沸候色濃加白礬(半/兩)濾粉¶
<pb:KR3j0171_WYG_007-3b>¶
青用靛花(一/斤)淘潔研細其餘顔色惟此三色濃淡輕重¶
調合若沉香色煎栗殻水染大紅用紅花水膏刷於膠¶
礬紙也¶
煮漿法糯米(五/升)浸一宿研糜爛用水(二/升)調攪濾潔入菉¶
豆粉(一/斤)攪勻下釜慢火煎頻攪候漿滚入黄蠟(半/兩)攪匀¶
熟入白礬(一/兩)急攪之如漿濃旋入水攪量稀稠収¶
熿紙法計紙百幅白礬(二/兩)黄明膠(一/兩)滚湯頓化醒成稀¶
水収¶
<pb:KR3j0171_WYG_007-4a>¶
槌紙法每乾紙一幅則以洒濕一幅疉之百幅為一垜¶
置平板上用大石重壓經一伏時俾上下乾濕皆匀於¶
平石上匀槌二三百下務着實於百副内將五十幅晒¶
乾却與濕者五十幅乾濕相間冄匀槌三二百下依上¶
冄晒一半侯乾又乾濕相疊槌之以無一幅占粘為度¶
　　筆¶
筆稱兎穎有自來矣葢惟用兎毫之在前肩者尖健而¶
佳雖有羊毫鼠鬚狼尾等皆後塵也藏時但於筐筥中¶
<pb:KR3j0171_WYG_007-4b>¶
置通風處不雜以椒亦無蛀損一種草筆堪作草書¶
　　松雪齋印色法¶
用真芝麻油或菜子油(一/斤)置銀瓷器内慢熬三沸凡油¶
(一/兩)先以萆麻子(七粒/去殻)白肉投下復熬色改即漉去以白¶
芨(切隨/用粘)川椒(隨用/不蛀)明礬(為木隨/用不滲)猪牙皂角(槌碎/少許)又投下¶
文武火亦熬二三沸又即漉去祗熬油俟滴水成珠投¶
黄蠟(荳許不/渗不花)停火以細纊濾去滓貯瓷瓶地中瘞月餘¶
取之經數年色愈明亮用時以滕黄(荳許磨油内/朱鮮無變)先用¶
<pb:KR3j0171_WYG_007-5a>¶
水花上等銀朱研細水淘晒乾加油染煮帛熟艾鵞毛¶
角屑吐絲之類内細綃囊縫固取油潤朱按染透徹内¶
於印池印池宜瓷玉為之一取真萆麻子油每兩入五¶
霛脂(五/分)煎滴水成珠用之一取鵞梨肉汁和福蜜内瓷¶
器蒸熟調朱有用辰砂研細水飛過每銀朱(六/錢)加砂(四/錢)¶
為優煮鵞毛法用老鵞翹剪取内向柔軟者入水釜中¶
石壓煮俟不浮去水晒絶乾以染朱¶
　　熬蠟法¶
<pb:KR3j0171_WYG_007-5b>¶
黄蠟(一/兩)入鬰金末(少/許)熬鎔顔色深淺隨意加減乘熱絹¶
濾去滓入瀝青(兩皂角/子大)冄熬収之書欲易開者宜入半¶
温淺蘸封之欲防私折者宜熱深蘸封之¶
　　合朱法¶
膩朱(法用水銀硫黄/燒研淘定而成)復淘潔晒研(二/兩)以秦皮梔子皂角¶
(各一/分)巴荳(一粒/去皮)入水煎汁濾潔黄明膠(五/錢)冄熬化醒和¶
朱脱範中陰乾復刷明滑収計朱(四/兩)膠(一/兩)為率(唐髙駢/詩云滴)¶
(露研朱/㸃周易)¶
<pb:KR3j0171_WYG_007-6a>¶
　　合黄法¶
雌黄(似雲母甲/錯可析者)研細水飛過去水晒燥同朱法和範之¶
(韻府云古人寫書用黄/紙有誤以雌黄滅之)¶
　　藏設書畫¶
珍藏古今名人書畫無論絹紙凡四五月暨七八月時¶
多降陰雨遇而黰脱必用木笥深筍者外布漆之内露¶
木素預然炭火微引烘盡水氣捲襲笥中樓庋(居綺/切)髙¶
置之毋常表背慮有裁損名筆之妙及圖書収記者又¶
<pb:KR3j0171_WYG_007-6b>¶
下水池浮動隱約㣲奥處所新表背畫其糊在内雖二¶
三年尤不退力易生黴黰有用白酒取新筆染抺去盡¶
凡展玩不宜上以手磨指下以手掬舉盖有古絹易斷¶
至於損失不續甚可悔惜及方火炙之後五燥一展其¶
絹乘燥而裂捲時須齊緩不容摺皺值春冬晴天時展¶
設尤避濕壁狂風沾拂設不宜令太繁惟用名筆絶妙¶
者一二三幅清致無敵數宜竒不宜耦雖大㕔堂逺深¶
䆳多則五幅然而咫尺之近必觀其意思逺到如身處¶
<pb:KR3j0171_WYG_007-7a>¶
林麓間彌望千里胷中曠逹隨景而放有以屏風物類¶
障之則何以得其畫之全趣耶若髙展以屏支其下軸¶
慮有風動可焉¶
　　表背書畫法¶
秋冬為上時春為中時夏為下時暑溽(音/辱)之月為不時¶
凡表背必使厚薄適均潤潔平稳為精藝也訣曰春宜¶
滑石白礬多皂角川椒等分和黄蠟水油須大用麵穪¶
十兩要重羅滑石(一/兩)白礬(一/兩)皂角(一/梃)川椒(一/兩)黄蠟(一/兩)油¶
<pb:KR3j0171_WYG_007-7b>¶
　夏用□信巴芨椒艾水烏頭蠟更髙皂角白礬油一¶
兩金精木鱉與秦芃黄蠟(一/兩)白礬(一/兩)艾(一/兩)金精石　木¶
鱉子　秦芃　白芨　芫花(各半/兩)烏頭　信　巴荳(各/少)¶
(許/)皂角(一/梃)秋用皂角好油宜黄蠟金精艾水㣲木鱉不¶
多石燕少休教風透濕時吹黄蠟　金精石　木鱉子¶
　艾(各半/兩)石燕(少/許)皂角(一/梃)冬月最好成書畫木鱉金精¶
都總罷&KR1504;(女交/切)砂茯油鹽蠟礬鑒者相看贈高價黄蠟¶
(一/兩)白礬(五/錢)&KR1504;砂(二/錢)茯苓(三/兩)鹽(三/錢)麵(一斤發/透毒氣)¶
<pb:KR3j0171_WYG_007-8a>¶
　　砑子¶
用白芨餳飴二味并熬和堅以肥皂角搓水一升聽後¶
用蠟一處同煎¶
　　粘書畫歳久永不脱過於膠漆¶
用楮樹汁飛麵白芨末三味調如糨用之¶
　　去差誤寫字法¶
蔓荆子(二/錢)龍骨(一/錢)柏子霜(五/分)白丁香(十/條)定粉(少/許)俱為細¶
末㸃水於字上取藥掺之少頃拂去¶
<pb:KR3j0171_WYG_007-8b>¶
　　挿花法¶
折花用曲折飄散挿之於瓶自然清絶繁則不佳惟梅¶
花多有古枝可愛亦在人意向能取凡折木花先用火¶
燔其折盡處花不易謝古銅窰器中貯之良折草花須¶
帶葉苞聚之尤宜挿其成雅趣也　海棠花束薄荷於¶
折盡處浸水内　鳯仙花葵花皆浸于百沸湯　梔子¶
花將折盡處槌碎内之以鹽置器中不用水　水仙花¶
用冷水　牡丹花用蜜不用水　梅花用煮肉汁去油¶
<pb:KR3j0171_WYG_007-9a>¶
俟冷養之其萼盡開而花難謝¶
　　焚香法¶
取象錢灰米湯和劑晒乾煅紅細研依法煅三次入爐¶
鼎然煤餅置上餅上又載以厚雲母石隔火香不易焦¶
有載以火浣布火不能禦有載以金銀錢幾于奢泰也¶
宜春冬時不宜夏秋時又不宜廣厦中别創小規模室¶
闔設低几焚之則煙穂上升遍化室壁間不塗粉堊(音/惡)¶
糊覆以白厚綿紙収引香味不得解散火不宜猛使香¶
<pb:KR3j0171_WYG_007-9b>¶
味緩蒸氤氲開繞鼻觀先参不可使目見其煙之騰擁¶
也㣲覺有焦遂令徹下始用檀香降真香厚濃焚之以¶
逐諸濕穢次續以速香黄熟香等漸囘香氣末則惟以¶
伽南香沈香之類更加以上品龍涎合香和而焚之無¶
能出其右矣(楊廷秀燒香歌云琢瓷作鼎碧於水削銀/為葉輕於紙不文不武火力均閉閣不簾)¶
(風不起詩人自炷古龍涎但令有香不見煙素馨忽來/茉利折抵處龍麝和沈檀平生飽識山林味不奈此香)¶
(殊娬媚呼童急取蒸木/犀却作書生真富貴)¶
　　香譜旁通圖¶
<pb:KR3j0171_WYG_007-10a>¶
　四和　凝香　百花　碎瓊　雲英　寳篆　清真¶
文苑(沈香二檀香/兩一錢半兩)　(箋香/一分)　(甘松/一分)　(𤣥参/一兩)　(丁皮/一分)　(麝香/一分)¶
新料　　(降真/半兩)　　　　(檀香/半兩)　(甘松/半兩)　(香白芷/半  兩)　(茅香/四兩)¶
笑蘭(檀香箋香/三錢半兩)　(沈香/一分)　(䧏真/半兩)　(麝香/一錢)　(腦子/一錢)　(甲香/半兩)¶
清逺　　(茅香/半兩)　　　　(生結/三分)　(腦子/一分)　(麝香/一錢)　(檀香/半兩)¶
錦囊(腦子零陵香/一錢半  兩)　(麝香/一錢)　(木香/半兩)　(檀香/半兩)　(藿香/一分)　(丁香/五分)¶
醒心(藿香麝香/一分六錢)　(腦子/一錢)　(箋香/一兩)　(沉香/半兩)¶
凝和(麝香丁香/一分半兩)　(檀香/兩半)　(甲香/一錢)　(結香/一錢)　(甘草/一分)　(腦子/一錢)¶
<pb:KR3j0171_WYG_007-10b>¶
已上碾細為塵用煉蜜(少/許)和匀如常法焚惟寶篆不用¶
蜜每香(三/兩)加艾納(一/錢)或酸棗仁(一/錢)則香團聚不散(艾納/出西)¶
(國似艾盖松/皮上蘚衣)　煉蜜法用真蜜以綿濾過入瓷罐内將¶
油紙羃以數重置釜中重湯煑一日取出冄煎數沸出¶
水氣　治香法凡合香成用不津瓷合盛封以蠟紙入¶
潔地瘞月餘　凡和香用煉過蜜(一/斤)冄入蘇合香油(二/兩)¶
同煉大妙　凡治檀香剉米粒大慢火炒出煙盡紫色¶
新氣即止　凡藿香甘松零陵香之類須採擇用冷水¶
<pb:KR3j0171_WYG_007-11a>¶
洗去塵土　凡治茅香剉碎以酒蜜水潤一宿炒令赤¶
燥為度　治甲香須擇如龍耳者(二/兩)用灰汁(一/碗)煑盡冄¶
用好酒(一/盞)煑盡入蜜(半/匙)炒如金(甲香螺掩也/能聚衆香)¶
　　小龍涎香¶
沉香(一/兩)龍腦(三/錢)用鵞梨汁和為餅焚之¶
　　桂香¶
冬青子絞汁同桂花蒸陰乾焚之類木犀也¶
　　金龜吐艶香¶
<pb:KR3j0171_WYG_007-11b>¶
宜丙子日合法曰金龜雖小世無雙占斷仙家上品香¶
尾後纔燒紅火焰口中復放白毫光輕輕作朶如雲霧¶
漸漸成灰似雪霜清翫片時真可愛人皆稱賛(闕/)¶
<pb:KR3j0171_WYG_007-12a>¶
　¶
　¶
　¶
　¶
　¶
　¶
　¶
　¶
<pb:KR3j0171_WYG_007-12b>¶
　¶
　¶
　¶
　¶
　¶
　¶
　¶
衢之錦川石鎮江之斧劈石無甚竒巧俱取其修長有¶
<pb:KR3j0171_WYG_007-13a>¶
特立抗獨之勢耳寧國有馬齒石閩有將樂石光瑩碨¶
(鳥罪/切)&KR0008;(力罪/切)惟可㸃化其景趣在衆象中也而杭州水¶
法石仙姑石崑山石海鹽峽石韶州英石鳯陽霛壁石¶
自成巖岫兀立盆池中置之軒窻間則宜南粤羊肚石¶
體有浮沉雖多人物鳥獸之肖亦宜取立盆樹之下堪¶
養菖蒲江北礬石色白而明徐州上水石理疎而濁不¶
及此數處之石矣浮石原是海水之沫歲久結聚土重¶
則沉必常濯去始得久游于水面也疊山宜用甲乙其¶
<pb:KR3j0171_WYG_007-13b>¶
石為髙下起伏紆迥曲折巍峩隱露有水則流動有土¶
則崔嵬有樹則青鬰岐路梯磴幽顯相通亭榭臺館憇¶
(音/器)息有所是真能造出一大化工也(墨娥小録云粘補/斷石用黄蠟白蠟)¶
(松香鎔化和以同色石為/末入藥一處乗熱粘之)¶
　　用玉瑪腦水晶等器¶
忌熱酒瀉急即璺(音/問)宜先以温水緩緩通盪滌其性和¶
煖始以酒酌之¶
　　藏寶玉瑪瑙琉璃水晶玻璃琥珀珊瑚器¶
<pb:KR3j0171_WYG_007-14a>¶
内用紙襲外束繒帛各處一函不宜取散綿近之致粘¶
帶有失誤¶
　　古銅器¶
忌熱湯滌頓無精神磨擦摶擊有損其鉎秀¶
　　甲角等器¶
犀角玳瑁龜同鶴頂之物時喜近人翫弄惟不宜親火¶
與日(舊犀角色沈晦者用蠟炬油同灰少許入水煑片/時遂鮮明有光彩犀角色不黄者用鳯仙擣糜爛)¶
(同礬少許塗覆一時温水滌去/色自明黄久則色紅殊不妙也)¶
<pb:KR3j0171_WYG_007-14b>¶
　　藏伽南等香¶
用好錫為函中疊一層層通多竅竅下貯蜜蘇合香油¶
竅上置香則香潤留而不散不宜塗蜜䕶香俾不外發¶
也(治香枯燥用白萼葉苴/之瘞土中數日香仍潤)¶
　　藏髹器¶
剔西綵漆之類不宜以綿纊襲之慮入其斷紋中有損¶
起之失更忌水浸日晒(新漆器氣味未能退者温釅/醋滌盪二三次即如舊物)¶
　　藏古窰器¶
<pb:KR3j0171_WYG_007-15a>¶
須以柔紙每器厚䕶疊惟三五器重壓恐茅損相磨動¶
恐至骨出遂非完美之器瓶壺内有垢必磢(初兩/切)之也¶
(粘窰器璺處補石藥粘之又以白/蠟鎔化和定粉加减顔色飾之)¶
　　益玉瑪瑙水晶精神法¶
用白梅擊碎去核同清水作沸湯入玉瑪瑙器於内浸¶
一日許刷洗之其色倍常惟水晶必俟冷浸瑪瑙器薄¶
者亦畏熱(按玉瑪瑙珊瑚等物誤有損折用寒水石明/礬研絶細粉視顔色加减以白芨磨水調塗)¶
(損處以綿紙并綸絲䕶束置湯/釜中務煑令透俟冷開永不斷)¶
<pb:KR3j0171_WYG_007-15b>¶
　　罩金法¶
先以黄金置炭火中燒之冄取鹽水調黄土塗燒之務¶
滌潔則用焰硝緑礬(等/分)水調傅金置火中炙色改即止¶
入水刷滌烘乾雖次金亦如上品金色也¶
　　白銀法¶
用烏梅置瓷器中同水煎濃以銀物於火中燒去積垢¶
投之煑令純白光明刷滌烘乾¶
　　明熟銅造器¶
<pb:KR3j0171_WYG_007-16a>¶
釅醋糟覆上過一宿揩滌之色新明烏梅煎湯揩之明¶
如金色¶
　　明錫造器¶
用炭已然灰煎湯滌潔器中滿注以湯外用細乾布揩¶
擦之色明如新造¶
　　礱鋼鏨等利能雕刻銅器¶
先礱利鋼鏨以食醬同焰硝塗鏨口上火煅赤冷水淬¶
之冄發硎(音/刑)能屑堅銅(居家必用云羊角亂髪煅細末/水調傅刀口上燒紅礱之利甚)¶
<pb:KR3j0171_WYG_007-16b>¶
　　礱鐵器不發鉎法¶
新礱刀劍等物已至明瑩即以鸊&KR0008;膏塗之永不發鉎¶
(續英華詩曰/劍瑩鸊鵜膏)¶
　　耐㸃蠟炬¶
黄蠟　松脂　槐花末(各一/斤)浮石末(四/兩)一處鎔用燈心¶
布澆一晝夜僅㸃一寸¶
　　獸炭¶
炭(十/斤)鐵屎(十/斤)合𢷬成末生芙蓉葉(三/斤)冄𢷬和糯米煑糜¶
<pb:KR3j0171_WYG_007-17a>¶
膠隨意手範獸形晒乾俾鞲炭燔紅設爐中能三日不¶
滅(鞲炭皮排也/吹扇火器)¶
　¶
　¶
　¶
　¶
　¶
　¶
<pb:KR3j0171_WYG_007-17b>¶
　¶
　¶
　¶
　¶
　¶
　¶
　¶
　竹嶼山房雜部卷七¶
