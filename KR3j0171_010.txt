# -*- mode: mandoku-view; -*-
#+TITLE: 竹嶼山房雜部
#+DATE: 2015-08-24 23:26:07.766167
#+PROPERTY: ID KR3j0171
#+PROPERTY: BASEEDITION WYG    
#+PROPERTY: JUAN 卷十
<pb:KR3j0171_WYG_010-1a>¶
欽定四庫全書¶
　竹嶼山房雜部卷十　　　　明　宋詡　撰¶
　　樹畜部二¶
　種花卉法¶
　　山茶(葉似木樨而豐/厚經冬不少脱)¶
寶珠(蘇子瞻詩云葉厚有稜犀/甲健花深少態鶴頭丹)楊妃花(肉紅色/開早)四季花¶
宜寄枝寄用本體　黄花(香/)宜寄枝寄用茶體若山茶¶
體花仍為紅色　白花宜寄枝同黄花(一種玉茗如山/茶而色白黄心)¶
<pb:KR3j0171_WYG_010-1b>¶
(緑/萼)磬口花　鬯口花宜子種¶
　　茶梅(花萼如山茶而/小凌冬不彫)¶
宜寄枝寄用山茶體¶
　　繡毬花(大葉皴體屈折一花五瓣百/花成叢一叢如毬其毬滿樹)¶
紅花　白花宜寄枝寄用八仙花體¶
　　玉蘭(按木蘭翠葉紫房今玉蘭花白而香如蓮亦/有黄者相傳即為木蘭火理府志木蓮花樹)¶
　　　(髙大葉如枇杷花如蓮有青黄紅白四種/形與玉蘭相似今疑即其黄白花者耳)¶
宜寄枝寄用木筆體(花香似蘭故名陸龜蒙/詩不知元是此花身)¶
<pb:KR3j0171_WYG_010-2a>¶
　　木筆(灌生花紫白深淺二種/即辛夷且泉賦曰新荑)¶
宜根側分小本種之宜斬小條揷之¶
　　玉蘂花(周必大云條蔓如荼䕷冬凋春茂柘葉紫/莖花苞初甚㣲經月漸大暮春方八出鬚)¶
　　　(如垂絲上綴金粟花心後有碧筩状類膽瓶其/中别抽一英出衆鬚上散為十餘蘂猶刻玉然)¶
　　　(花名玉蘂曽端伯以為瑒花李衛公以為瓊花/黄山谷以為山礬皆非也王建詩云一樹玲瓏)¶
　　　(玉刻成楊巨源詩云蘂珠公主玉花香此與玉/蘂花傳神也一統志瓊花下曰一名玉蘂花今)¶
　　　(以八仙比之似/非必大之論)¶
今無州土¶
<pb:KR3j0171_WYG_010-2b>¶
　　山礬(花白江南取以/供染故曰山礬)¶
宜根側分小木種又宜以小條揷必存其故土¶
　　七里香(碎白花又/曰九里香)¶
壓其枝俟生根分種之葉能染黄¶
　　八仙花(體葉似繡毬白花八朶為叢横分出之形/似瓊花然瓊花不結子瓣厚而香八仙花)¶
　　　(結子瓣薄而不香雲南一/種鄧花亦八蕋有五色)¶
宜分種其小本體可寄繡毬(瓊花種絶後/人以此代之)¶
　　銀毬(花白似球形/小葉似桑)¶
<pb:KR3j0171_WYG_010-3a>¶
宜脱木法¶
　　海棠(賈耽著百花譜以海棠為花中/神仙無香惟大足縣産者有香)¶
垂絲(梅聖俞詩云胭脂色/欲滴紫蠟蒂何長)宜寄枝用櫻桃體　西府(東/坡)¶
(詩云朱脣得酒暈生臉翠袖卷紗紅映/肉林深霧暗曉光遲日煖風輕春睡足)臘月開其根外¶
為小溝只長條本可以移種亦可以枝揷不花則裁其¶
已花之木為釙内於根跗間則花也　四季花(即鐵梗/又曰祝)¶
(家桃花同西/府柎㣲堅)宜根側分小本種　貼梗(灌生無大/木紅花)宜根¶
側分小本種　黄海棠(海棠譜洪/适有詩)¶
<pb:KR3j0171_WYG_010-3b>¶
　　棠梨(花似海棠色白子白/者曰棠赤者曰杜)¶
根側分小本種子亦種遂苞體體可接梨又可接林檎¶
頻婆材細中於鏤刻¶
　　八寶妝(葉如椿白花結子青紅/碧緑如寳石之錯雜然)¶
春月種¶
　　紫薇花(花碎色紅開甚乆格物論曰/俗名怕癢花今名百日紅)¶
春月根側分小本種之¶
　　金松(垂條如弱栁結子如碧珠三年子乃一熟毎/嵗生者相續一年新舊生熟皆綴於條上璀)¶
<pb:KR3j0171_WYG_010-4a>¶
　　　(錯相間璀/七罪切)¶
出台州¶
　　紫荆花(大葉花繁碎/紫色灌生)¶
春月根側分小本種之¶
　　刺桐花(小葉身有刺/今又曰海榴)¶
紅花(枝榦堅大成木歳寒/集曰晴烘鶴頂丹)白花(條/柔)以春月分其根側小¶
本種之¶
　　紫槐(似槐榦弱而花/紫即守宫槐)¶
<pb:KR3j0171_WYG_010-4b>¶
春月從其根側分小本種¶
　　檉(葉甚細條花粉紅枝弱下/垂風中裊娜又名西河栁)¶
春前斬其榦挿之¶
　　牡丹(花甚肥大多葉髙簇者曰樓子埤雅曰世謂/牡丹為花王周濂溪曰牡丹花之富貴者也)¶
　　　(花葉单者/曰山丹)¶
花品甚衆歐陽文忠公及本朝周府皆有譜記之祥而¶
種植灌溉之法不同盖余家松江薄(音/博)下隰之處土中¶
常有潴(音/猪)水多灌則土冷淖而寒生意根更蝕朽初分¶
<pb:KR3j0171_WYG_010-5a>¶
者天乆晴燥間十日灌一次至立冬灌一次臘月終灌¶
一次纔得春意遂挾春驕復不宜灌怯春風䕶著花豐¶
秋分通起出於土面視根盛析而種之或劚(竹足/切)芍藥¶
剪牡丹枝兩裁為七頭接之至來秋騐其本體生根裁¶
去芍藥即真也花過速剪去則花牀無傷(霏雪録云張/茂卿嘗接牡)¶
(丹於椿樹之杪花開/時延賓客推樓翫焉)¶
　　衣羅花(長葉有紋如羅花粉/紅一名間竹桃花)¶
畏寒壅便雞糞澆撏猪退雞鵝等湯宜脱木法宜根側¶
<pb:KR3j0171_WYG_010-5b>¶
分小本種¶
　　剪羅花(花甚/紅)¶
畏寒澆法同衣羅出南粤¶
　　佛桑花(葉似桑/而小)¶
黄花　紅花(蘇東坡詩云熖/熖燒空紅佛桑)白花　紫花　淡紅花畏¶
寒澆法同衣羅出南粤¶
　　茉莉(葉如茶而大江奎詩曰他年我/若修花史列作人間第一仙)¶
白花(甚/香)重葉白花(甚/香)澆法同衣羅出南粤(墨娥小録云/在盆者立冬)¶
<pb:KR3j0171_WYG_010-6a>¶
(時必入房内遮風常置有日之處至立夏乃出外去上/面舊土一層再加新土培之不宜太肥至長葉而後澆)¶
(肥也黄氏日抄云以米漿日溉之則花可/耐一夏六月六日以治魚腥水一溉益佳)¶
　　菊梅(條似梅花似菊一名/仙梅一名鐵柱梅)¶
澆法同衣羅¶
　　杜鵑花(廣記南方多躑躅花照耀如火即今杜鵑/花本草言羊躑躅花黄似鹿葱躑丈隻切)¶
　　(躅馳/禄切)¶
鮮紅花(東坡詩云披香殿上紅氍/毹氍巨俱切毹山于切)粉紅花(皆重葉/而小)性喜¶
陰澆宜天雨水井水畏煙油¶
<pb:KR3j0171_WYG_010-6b>¶
　　映山紅(全類/杜鵑)¶
肉紅花　白花　淺深數種(花皆/单葉)春時從根側分小本¶
種¶
　　梔子(葉圓長有紋一名越桃子虚賦曰鮮支/杜工部詩曰紅取風霜實青看雨露柯)¶
單花(生/子)重花(子少/而少)四季花(皆白/色)五月芒種時穿腐木板¶
為穴塗以汚泥剪其枝分板穴中浮水面候根生破其¶
板為宻栵而種之可以樊圃有每枝以沃壤一團揷而¶
置之鬆畦内常灌水候生根移種之亦宜芒種時其子¶
<pb:KR3j0171_WYG_010-7a>¶
為染黄材(貨殖傳云梔茜千石亦/比千乘之家茜此見切)¶
　　蠟梅(灌生葉長而沙涪翁花詩云/色染薔薇露體熏山麝臍)¶
磬口花宜子種芒種時　檀香花　狗蠅花宜從根側¶
分小本種¶
　　棣棠(灌生葉有紋如麻冀越集曰黄花開土旺時/春季則棣棠夏季則黄葵秋季則菊冬季則)¶
　　　(蠟梅余觀棣棠遇季月/即開今亦有白花者)¶
花時從根側分小本種之輔以屏架¶
　　金絲(灌生葉長/花黄多鬚)¶
<pb:KR3j0171_WYG_010-7b>¶
春半秋半宜從根側分小本種¶
　　金梅(灌生短葉/花黄似梅)¶
春時芒種時從根側分小本種¶
　　錦帶(灌生花粉紅若桃/王元之名曰海仙)¶
春月根側分小本種¶
　　荼䕷(灌生作酴醿酒山谷詩云露濕何郎試湯餅/日烘荀令炷爐香東坡詩云分無素手簪螺)¶
　　　(髻且折霜/㽔浸玉醅)¶
白色花　鵝黄色花春月分根側小本種以屏架輔之¶
<pb:KR3j0171_WYG_010-8a>¶
　　刺䕷(灌生細葉多刺紅花重/葉状如玫瑰而大無香)¶
春時分根側小本種¶
　　含笑花(形葉似梔子霏雪録云/花若苖蓞未開時故名)¶
紫花　白花(楊廷秀詩云大笑何如小笑香紫花不似/白花妝不知自笑□相笑笑殺人來惱斷)¶
(腸/)春月移種¶
　　月季(灌生/小葉)¶
紅花　白花春前剪其枝深揷於肥土中俟生根移種¶
之輔以屏架花謝結子即摘去花開恒不絶¶
<pb:KR3j0171_WYG_010-8b>¶
　　玫瑰花(灌生多/刺細葉)¶
黄色花　紅色花(唐詩云蕋粘宫額/粉花勝醉仙妝)白色花(皆香堪入/酒入茶入)¶
(蜜/)春時從根側分小本種輔以屏架¶
　　繡停針(灌生小葉似郁/李俗名馬鞭花)¶
粉紅花　白花(皆重/葉)春雨時分根側小本種¶
　　瑞香(葉光潤有黄邊者枝/頭甚繁體榦柔靭)¶
黄花　紫花(楊萬里詩云紫/苴翻了白花枝)白花　二色花(一體有紅/白又有数)¶
(本/)樓子花　單頭花　串子花(皆有/香)帶花枝揷於背日¶
<pb:KR3j0171_WYG_010-9a>¶
處或於初秋時揷於水稻側俟生根移種之¶
　　丁香(花白葉/如瑞香)¶
春月分根側小本種之¶
　　結香(枝葉如瑞香而大花淡黄無所/奇惟枝柔可以束結毬物之形)¶
春月分根側小本種之¶
　　鬢邉嬌(灌生紫花又/名栁穿魚)¶
春月分根側小本種之¶
　　芙蓉(灌生花葉俱大一名拒霜唐太宗/詩云遊鸎無定曲驚鳬有亂行)¶
<pb:KR3j0171_WYG_010-9b>¶
轉觀花(紅白相間次第/開謝深淺敷榮)紅花　肉紅花　黄花　白花¶
　四面花(七月/遂開)十月花謝後則髠其條斬成尺許之段¶
卧置向南日墻下覆以乾壤候來春見節目間勾萌有¶
體則為坎深揷於中皮柔靭連條風戾之至春漚於池¶
以糾便索徽纒甚能勝水嵗可髠用也¶
　　金鳯花(灌生細葉黄花俗名金雀晏殊詩云/九苞顔色春霞萃丹穴威儀秀氣殫)¶
春雨時根側分小本種花堪芼食¶
　　珍珠珮(灌生白重花如繡停針而小有單花/而細張舜民詩云千璣萬琲照庭除)¶
<pb:KR3j0171_WYG_010-10a>¶
春時分根側小本種¶
　　天竹(葉小脱而耐冬開碎/白花結紅子成叢)¶
冷茶或退雞鵝翎水澆春時每株分移之子亦可種秋¶
後裁髠其榦留孤根俟春遂長條肄而結子則身低矮¶
其子蕃衍¶
　　虎刺(葉潤而細枝間有刺子紅/養生雜纂云壽庭木也)¶
子可種喜陰退雞鵝翎水并臘糞澆之培䕶年乆層層¶
葉綠如葢結子若綴火齊然¶
<pb:KR3j0171_WYG_010-10b>¶
　　葉下紅(一榦数枝横出緑葉結子於/葉底經嵗常紅新舊相續)¶
澆同虎刺法¶
　　雪裏紅(葉細柔結子/至冬始紅)¶
澆同虎刺法¶
　　木香(灌生條長有刺/花香甚清逺)¶
黄花　紅花　白細朶花(紫心/者佳)白中朶花　白大朶花¶
宜臘月斬其條揷之立屏架以為輔¶
　　金沙花(灌生條長有刺紅色㣲香王介甫詩云海/棠開後數金沙高架層層吐絳葩咫尺西)¶
<pb:KR3j0171_WYG_010-11a>¶
　　　(城無力到不知/誰賞魏家花)¶
宜冬盡斬其條揷之輔以屏架¶
　　寶相花(灌生似金沙花/亦紅色差大)¶
宜冬盡斬其條揷之輔以屏架¶
　　佛見笑(似金沙肉紅花大朶一種/花小而開遲曰玉堂春)¶
宜冬盡斬其條挿之輔以屏架¶
　　十姊妺(似金沙花數朶成叢肉紅花色/即錦被花霏雪錄曰錦團兒)¶
宜冬盡斬其條揷之輔以屏架¶
<pb:KR3j0171_WYG_010-11b>¶
　　薔薇(灌生有刺本草以花單葉白/者結子為營實花單白者香)¶
黄花(大朶/花)紅花　紫花　肉紅花　白花(香皆有重葉/而厚疊者)¶
宜冬盡斬其條揷之輔以屏架¶
　　素馨(灌生即那悉茗花/生王素馨冡故名)¶
黄花(細小香而醖藉莖/葉緑肥而稍堅)白花(細小香而醖藉/葉青而㣲柔)春雨時分¶
根側小本種宜撏猪湯退雞鵝翎湯澆立屏架以輔之¶
　　迎春(細葉柔條花黄小又名金鎻玉連/環花二瓣一紅一白自相勾挽)¶
春前從根側分小本種以屏輔之或取其枝壓地中節¶
<pb:KR3j0171_WYG_010-12a>¶
目間即生根可移¶
　　錦䦨干(葉長條柔小黄/花又名金釵)¶
同迎春種法¶
　　潑雪藤(一葉一花甚繁而白/朶若梨花經春至夏)¶
春雨時取枝條壓土中生根移種之輔以屏架¶
　　辟麝香¶
春月從根側分小本種於園庭中能祛麝氣¶
　　芍藥(苞生花似牡丹埤/雅曰芍藥為花相)¶
<pb:KR3j0171_WYG_010-12b>¶
品類甚衆劉攽王觀皆有譜今不重叙秋分時分其苞¶
根種者交春即花春分時分者次年方花澆如牡丹喜¶
肥向陽畏陰濕(詩下泉註曰/苞草叢生也)¶
　　蘭(苞生一莖一花清香石門山有春蘭秋蘭/鳯尾蘭素蘭石蘭竹蘭又福建有建蘭)¶
花時種之喜陰宜皮屑浸水澆壅便雞糞(楚詞余既滋/蘭之九畹又)¶
(樹蕙之百畆山谷云蘭似君子蕙似/士大夫大槩山林中十蕙而一蘭)¶
　　懸蘭¶
束以銅絲懸於梁簷間不著以土惟宜取冷茶清潠(蘇/因)¶
<pb:KR3j0171_WYG_010-13a>¶
(切/)之自生自花¶
　　箬蘭(濶葉紫/花無香)¶
春雨時種之喜陰¶
　　蕙(苞生香同蘭/一莖數花)¶
春花　秋花　四季花種同蘭法¶
　　萱(苞生一名鹿葱一名宜男/傅𤣥賦曰令草宜男花也)¶
春花　秋花　秋花　冬花(有紅黄重/葉單葉)麝香花(二色花/甚香淺)¶
(黄者又曰金萱/白者又曰銀萱)雨中分勾萌種之其穉芽花跗皆可食¶
<pb:KR3j0171_WYG_010-13b>¶
芽跗春宜夏秋不宜(潁濵詩曰呀/然黄鵠嘴)¶
　　芭蕉(苞生葉甚長大/漢書曰巴且草)¶
畏寒冬以柔穰苴之䕶其霜雪能開花花倒俯花瓣中¶
積水如蜜名丼露侵晨取食發時分其勾萌為種根堪¶
作脯¶
　　水仙(苞生根有囊花清香山谷/詩云水沈為骨玉為肌)¶
金盞銀臺花　重葉花六月時其根囊自出土上通鋤¶
起曬六七日收至九月浸糞中亦如日曬數取瓦規沃¶
<pb:KR3j0171_WYG_010-14a>¶
壤用露芽向上苞種之則花繁宻而葉短少¶
　　寶葢花(苞生花紅下/垂結細子)¶
春間宜分其苞根種之¶
　　金蓮花(苞生開花結子霏雪錄云似/蓮而小色黄如金六七月開)¶
春間宜分其苞根種之¶
　　長春菊(苞生又名/倭菊花黄)¶
子落即苞體遂花花後即結子花恒不絶¶
　　剪金羅(花黄/色)剪黄羅(花紅/色)剪春羅(花丹/色)剪秋羅(花/紫)¶
<pb:KR3j0171_WYG_010-14b>¶
　　　(色皆/苞生)¶
三月分其苞根種之或春以其子稀播於絶細濕糞壤¶
中遂勾萌也¶
　　紫河車(本草曰蚤休黄紫花蕋赤色上/有金線垂下俗呼重樓金線)¶
春時從根側分其子種之¶
　　石菊(苞生又/名瞿麥)¶
紅花　肉紅花　紫花　白花芒種雨中分根葉種之¶
　　洛陽花(花似石菊而/色嬌艷苞生)¶
<pb:KR3j0171_WYG_010-15a>¶
紅花　肉紅花　紫花　深紫花　白花春雨中分根¶
葉種之¶
　　百合(長四五尺葉小而/花大一名摩羅)¶
麝香(花色㣲/黄冇香)珍珠(花色紅有黒㸃/莖葉中有紫珠)根有囊可剖春取其¶
囊甲分種之囊可蒸食¶
　　渥丹(本草曰中庭花亦百合也/古名山丹花小於百合)¶
紅花(楊廷秀詩云楝紅一色名/羅袖金粉羣蟲集寶簪)白花根有囊種同百合¶
　　玉簪花(苞生大葉花香白色又名白萼涪翁詩云/玉簪墜地無人拾化作東南第一花)¶
<pb:KR3j0171_WYG_010-15b>¶
　　紫萼(有葉青白名/間道花紫色)黄萼(花黄/色)¶
春雨時分其勾萌種之¶
　　鶯花(莖長四五尺花甚大嬌好/本草曰罌粟又曰米囊花)¶
花色數十品紅白紫淺深重葉單葉之異八月種子以¶
墨緇之有雜以菜子熟屑皆能制蟻不銜子可食壅以¶
糞壤肥則有重葉¶
　　滿園春(似鶯花而小/即虞美人)¶
花色數種紅白深淺重葉單葉之異治沃壤臨八月種¶
<pb:KR3j0171_WYG_010-16a>¶
其子以糞水澆之肥有重葉¶
　　菊(色青肥盛長有五六尺本草云一種莖紫氣香/而味丼葉可作羮食者為真一種青莖而大作)¶
　　　(蒿苦氣味/苦不堪食)¶
花類百餘種劉蒙范至能史正志皆有譜不能盡品第¶
其花之色後有好事者又喜用其巧意而一種易二三¶
名呼之季秋時月得翫此花亦為美景非必為𨼆逸花¶
也濂溪謂陶之愛亦寓言耳菊本苞生清明時每莖分¶
析預以猪糞更番為沃土取瓦規之而種雖怯水亦常¶
<pb:KR3j0171_WYG_010-16b>¶
喜陰又須三五日澆以糞水長約八九寸則斷其中頭¶
留二三頭令齊長揷楥(為眷/切)為倚俟至秋又長枝蕋必¶
摘去其繁衍每枝帶花一朶不過八朶九朶則花大而¶
茂耐久觀翫擊瓦礫覆其土不使浸㸃葉上葉從根跗¶
而青宻也¶
　　秋牡丹(苞生花而小形/如牡丹色紅)¶
苞體時雨中分而種之¶
　　秋海棠(葉大俗名斷腸草花状/海棠惟四瓣亦嬌美)¶
<pb:KR3j0171_WYG_010-17a>¶
二三月取子種於背日巖谷之間喜陰有毒¶
　　蜀葵(葉㣲大爾/雅曰戎葵)¶
花深紅淺紅紫白色數種皆有重葉單葉秋間花後只¶
宜種子凌冬不凋春雨時移澆之肥則多重葉¶
　　錦葵(葉大而肥厚花小爾雅曰荍曰蚍衃註/曰今荆葵也荍音翹蚍音毘衃音浮)¶
深紅色花　淺紅色花(皆單/葉)種同蜀葵¶
　　黄葵(葉如芙蓉花/色正黄而大)¶
二月以子播種¶
<pb:KR3j0171_WYG_010-17b>¶
　　夜落錢(葉長/綠)¶
純紅花(石懋詩云春來買㫁深/紅色燒得人心似火然)肉紅花種同黄葵¶
　　鳯仙花(葉長莖肥花嬌北人名海/衲花一種川鳯仙花開早)¶
花色紅紫肉紅白㸃紅數種重葉單葉之異二月以子¶
播種搗花葉同礬可以餙指甲作絳色莖亦可以為葅¶
　　露水菊(長葉又名滴滴金花似黄/菊即旋覆之重葉花也)¶
乘露重滴入土自生生而遂花¶
　　觀音菊(芭生花藍色如/盖頭有心如人)¶
<pb:KR3j0171_WYG_010-18a>¶
春間分其勾萌種之¶
　　紫栁(苞生葉緑如藜花細紫/而長穗又名水紅花)¶
春月分其勾萌種之¶
　　三春栁(苞生花細/紅而穗長)¶
春雨時分其勾萌種之¶
　　雞冠花(葉長莖肥長有止長一尺/許者蘇子由謂為矮雞冠)¶
紫紅花　肉紅色　白色(有匾潤者/有鋭長者)二月以子播種之¶
　　金蟹花(苞生翠葉黄/花又名金蠅)¶
<pb:KR3j0171_WYG_010-18b>¶
春時播其子或雨中分其勾萌種之¶
　　蛺蝶白花　青花(即烏/扇)紅花(皆苞/生)¶
春雨時分其勾萌種之¶
　　凉繖紫花　肉紅花　黄花　白花(數長朶為叢/横開如張盖)¶
　　　(皆苞/生)¶
春雨時分其根種之¶
　　金燈花(苞生根名石蒜花紅數朶為一叢横開如/張盖李商𨼆詩云蘭膏爇處心猶淺銀燭)¶
　　　(燒殘焰/不馨)¶
<pb:KR3j0171_WYG_010-19a>¶
野生秋深蕊挺出土中葉至花盡乃發移植宜春雨後¶
　　山慈菰(花淺紫/)¶
春雨時種根有囊皮中有綿綿内有肉堪食¶
　　觀音芋(花大一瓣如蓮/有心如人坐者)¶
春雨時分其根種之¶
　　補錦衲(形葉似莧而長詩曰卭有㫖鷊爾雅曰虉/注曰小草雜色如綬又有深紅間淺紅曰)¶
　　　(老少妍者曰秋/紅者鷊音逆)¶
二月以子播種¶
<pb:KR3j0171_WYG_010-19b>¶
　　北蜀葵(葉肥又名山芥菜/即地黄花紫紅)¶
二月分其根葉種之¶
　　野黄花(花萼如錦/葵黄色)¶
二月以子播種¶
　　辟雪(花生小/白花)¶
初春分其根葉種之¶
　　深紅蓼(條花爾雅/曰紅蘢古)淺紅蓼(皆花紅蘇東坡詩云卧/雨幽花無限思抱叢寒)¶
　　　(蝶不/勝情)¶
<pb:KR3j0171_WYG_010-20a>¶
二月以子播種¶
　　二至花(苞生花小紫白色夏至花開至冬至/止日至巳時則舒故又名巳至花)¶
春勾萌時分種之¶
　　水金蓮(葉滑而肥/小黄花)¶
春盡分其根莖種淺水中根亦可蒸為茹¶
　　凌霄(花大紅黄色詩曰苕/又名紫葳苕音條)¶
春間分根側小本種緣於他木(酉陽雜爼曰花/中露水損人目)¶
　　枸杞(小葉/紅子)¶
<pb:KR3j0171_WYG_010-20b>¶
春間分根側小本種縁於他木其枝最多曲折子可為¶
金髓煎有截短莖束把為畦種之漸刈其頭芼以為茹¶
　　紫藤(白樂天詩云藤花紫/䝉苴藤葉青扶疎)黄藤(亦花/色)¶
春月時分根側小本種之緣於堅木方能耐纒花可蒸¶
為茹¶
　　西番蓮(小岐葉花/㣲緑色)¶
春雨時種立屏架纍之以枝卧地則節節有根生用而¶
分移¶
<pb:KR3j0171_WYG_010-21a>¶
　　挂棚紅(子紅/色)挂棚金(子黄色又/名毛藤)¶
春月時分根側小本種緣於他木霜後結圓子纍纍若¶
□珠¶
　　纒枝牡丹(莖葉俱柔花色粉紅即米祥根重葉花花/又名皷子花鄭谷詩曰落日風吹皷子)¶
春雨時分其勾萌立屏以纍之¶
　　黒牽牛(子黒花碧秦少游詩云仙衣染/得天邉碧乞與人間向曉看)白牽牛(子/白)¶
春以子播種結楥與扶向晨則花鮮見日則㽔¶
　　錦荔枝(莖葉皆柔即苦爪長短二種有土/𤓰結子如肥棗熟紅多漿丼酸)¶
<pb:KR3j0171_WYG_010-21b>¶
春月時以子播種立屏架以纍之結𤓰色青緣老熟紅¶
黄皮肉磥砢(磥力罪切/砢力可切)斑斑如錦生時可麤熟而淹以¶
為葅(詩曰蒸/在栗薪)¶
　　萬歳藤(即天門冬杜子/美詩曰天棘)¶
春時取其勾萌分種立屏與纍之蘿葉週宻真如檜栢¶
揷楥亦宜(文公朱先生詩云髙蘿/引蔓長揷楥垂碧絲)¶
　　薜荔(纍木者木薜荔纍石者石薜荔名木蓮/者子可食有大葉細葉皆小白花味香)¶
春雨時分其根葉種之藤蔓交錯根鬚繁宻纍衣墻壁¶
<pb:KR3j0171_WYG_010-22a>¶
間凌冬不凋秋間紅葉帖帖有如畫景(栁栁州曰宻雨/斜侵薜荔墻)¶
　　石菖蒲(有虎鬚者冇旋如錢者/一名昌陽楚辭曰蓀)¶
芒種時種於拳石間石須上水者為良根宜蓄水而葉¶
不宜近水以木板刻穴架置寛水甕中停陰所葉則向¶
上而立居室内亦見明而向當更移轉置之怯熟手炙¶
怯酒氣腥味見日霜雪煙火皆㽔喜雨露遂挾而驕夜¶
息至天明葉端有綴珠宜作綿捲小杖挹去則無黄葉¶
杪愛滌根若留以泥土則肥而麤須恒易去水滓取清¶
<pb:KR3j0171_WYG_010-22b>¶
者續以新水養之乆則細短油然葱蒨(音/茜)水用天雨惟¶
嚴冬經凍根浮&KR1430;腐即去水藏於無風寒宻室中常墐¶
其戸遇天日煖少用水澆¶
　　珊瑚子(小草枝柯不長葉大而/疎子肥而紅陵寒不凋)¶
喜陰春時雨天移種¶
　　鳯尾草(小草色/青葉紋)¶
喜陰春時雨天移種¶
　　長生草(即金釵石斛開/小白花甚馨)¶
<pb:KR3j0171_WYG_010-23a>¶
根荄間纒以人髪鐵絲絡之懸風日中自生¶
　　翠雲草(小/草)¶
喜陰春雨時分其勾萌種於幽厓深谷之間發細葉柔¶
莖重重碎蹙儼若翠鈿¶
　　金絲苻葉(有毛/絲紅)銀絲苻葉(絲/白)¶
喜陰春雨時移種¶
　　水葱(葉圓青潤直生/又名一丈青)¶
喜陰春雨時移種於濘泥中蓄水養之¶
<pb:KR3j0171_WYG_010-23b>¶
　　萬年松(寸許如松亦有如檜肥大而佳蜀有/五色琅玕樹儼若珊瑚有枝無葉)¶
冬宜乾收夏宜水養拳石之間喜陰¶
　　頭陀草(即麥門冬有葉無莖結/子青碧若琴瑟之珠)¶
雨取根葉分種而葆之向陰則葉色常青¶
　　吉祥草(綠葉柔莖世云花開/則有赦結小紅子)¶
雨過分根葉種於陰厓處色常青¶
　　蘭草(有葉無莖似麥/門冬稍麤紫子)¶
雨中分其葆種於陰厓處色常青(漢書草叢/生曰葆)¶
<pb:KR3j0171_WYG_010-24a>¶
　　香草(小葉柔莖/結細子)¶
出丹陽八月種四月刈以湯燖之以稻穰覆五七日曬¶
乾甚香能匹零陵香¶
　　景天(小草色青肥/嫩即慎火草)¶
宜陰植之無火灾雨中分其葆而種植之¶
　　藍(大青難生少刈/小青易生多刈)¶
二月以子播種用灰糞覆肥至五六月則刈其葉餘跗¶
二三寸取葉水浸缸中停晝夜去葉存水每缸計礦灰¶
<pb:KR3j0171_WYG_010-24b>¶
八兩或九兩以把器擊撞翻之澄青去水下積者即靛¶
也以為染青材其根跗間復灌之以糞水俟葉盛時再¶
刈取靛一年可刈五次七次(子陳久者播之則刈/次多每畆計子二斗)¶
　　紅藍(緑葉有刺長四/五尺即紅花)¶
八九月播種其子五月侵早採花㣲擣之以囊盛入河¶
水洗去黄汁取青蒿覆一宿成薄餅晒乾為染絳材擣¶
其子煎挹膏為蔬笋家所須¶
　　茜(葉似棗葉而頭尖下濶三五對生節間蔓生/一名菇藘一名茅蒐茹音如藘音閭蒐音搜)¶
<pb:KR3j0171_WYG_010-25a>¶
齊人作畦種蒔採根以染絳自齊西之地尤多¶
　　檾(音綗/大葉)¶
三月以子播種六月刈取其皮堪為繩索需¶
　　苧(大/葉)¶
二月種五月刈取其皮以績凡越布之潔白者皆此洴¶
(音/屏)澼(音/霹)而為之也七月再刈九月又刈其穉頭堪芼和¶
米粉為餅餌(績者以首苧柔末苧脆/惟二苧能冶為細布)¶
　　綿花(長四五尺葉青花黄結鈴有/綿亦白花有白紫藍之色)¶
<pb:KR3j0171_WYG_010-25b>¶
立夏前用水潤其子染以草灰播於犂鋤旱地之間為¶
溝宜深既甲拆有體當芒種時須經三番鋤過則茂其¶
冗者皆令鋤茠(音/薅)去之惟一尺近一株為得中秋前又¶
通摘去其散頭則開花繁結子多八月收鈴穰紡織以¶
為布其子亦可榨油為黏舟材南粤有攀枝花木亦曰¶
木綿花開甚爛漫其穰止可實卧褥¶
　　萬年青(苞生葉/甚緑厚)¶
四時雨中分其根葉種之喜陰¶
<pb:KR3j0171_WYG_010-26a>¶
　　　余觀花卉曽端伯取為十友張祠部圖為十客¶
　　　者皆欲寄一時之趣向耳今余此法非有幻(胡/瓣)¶
　　　(切/)世絶藝能變易花色惟樹藝及時灌溉適宜¶
　　　而種種色相聚於一所争芳鬭妍自有天然生¶
　　　意存焉不惟可窺造化生育之妙而亦以為養¶
　　　生衣食之需如周子庭前青草不除雖無幾多¶
　　　竒花異卉於目前各寓自家一箇意思也觀物¶
　　　者其必泥迹哉¶
<pb:KR3j0171_WYG_010-26b>¶
　　種竹蘆等法¶
　　猫竹(體甚大色青有節枝葉生節間葉尖長青筠/可愛凡竹之生隨筍而長大一去籜即見穉)¶
　　　(葉遂無/俗思)¶
作器用材甚廣筍可食(潭筍沙筍/皆此竹也)¶
　　台竹(體/大)¶
作器用材甚廣筍可食¶
　　斑竹(體大博物志云舜崩娥皇/女英二妃淚下染竹成斑)¶
作器用材小大皆宜¶
<pb:KR3j0171_WYG_010-27a>¶
　　筀(古惠切/皮厚)竹¶
作器用材筍可食¶
　　猫筋竹(皮/靭)¶
作器用材¶
　　篾竹¶
用材甚廣¶
　　水筋竹(皮靭/厚)¶
作器用材¶
<pb:KR3j0171_WYG_010-27b>¶
　　黄孤竹(皮靭/厚)¶
作器多用材¶
　　石淡竹(節/疎)¶
作器用材居多¶
　　大箕竹(竿長/皮薄)¶
材宜為器筍宜食¶
　　碧玉間黄金竹(色青每節間/一道黄色)¶
作器用材筍遲晩宜食¶
<pb:KR3j0171_WYG_010-28a>¶
　　黄金間碧玉竹(色黄每節間/一道色青)¶
材脆不堪作器筍可食¶
　　紫竹(初年色青二/年色改紫黒)¶
作器用材大小皆宜筍味蘝¶
　　方竹(體方葉/長而宻)¶
材不大無用於器宜蒸土種之充玩¶
　　燕竹(春社時燕來即有筍/故名有紫白籜二種)¶
材脆薄無用於器筍皆可食¶
<pb:KR3j0171_WYG_010-28b>¶
　　慈孝竹(夏筍出於竹内冬筍出於竹外有夏凊冬/温之情故陸璣草木疏曰慈竹又曰孝竹)¶
　　　(述異記漢章帝三年子母竹/生白虎殿前時謂之孝竹)¶
宻種為籬能絶人行迹用大缸先實以土幾半取石墊¶
平又實土種之經十餘年後其根縱横貫結錯綜(子宋/切)¶
盈缸鋸解為臺面其紋可愛¶
已上竹如種木法自八月至正月皆堪移移須記南枝¶
不改其向則易茂有以五月十三日為竹醉日可移竹¶
然難過暑月移則帶其故土殆數人舉之者易生也諺¶
<pb:KR3j0171_WYG_010-29a>¶
曰十人種竹一年成林一人種竹十年成林此之謂也¶
　　箭竹(節長三/尺堅靭)¶
春雨時移種¶
　　觀音竹(形細/小)¶
春雨時移種庭除間以供清翫¶
　　椶竹(形状椶櫚大者徑寸長者過一丈許/即漢賜孔光靈夀杖也又曰桃竹)¶
出南粤畏寒怯春風芒種時從根側分析之或一竿或¶
二三竿須根盛者種盆盎中置陰所則葉青柔可翫¶
<pb:KR3j0171_WYG_010-29b>¶
　　鳯尾竹(形甚小葉甚/細長丈許)¶
每春未筍前伐去計二三竿為一本分種之出筍則細¶
幾尺者入盆中可供翫¶
　　東坡竹(形細小葉如大竹長者三/四尺儼有長竿秀麗之態)¶
同鳯尾種法宜入盆供翫¶
　　箬竹(形細小葉/甚長大)¶
雨中移種近河壖能防岸不虧葉材可為舟簟等禦雨¶
之具造茶所尤珍寶之¶
<pb:KR3j0171_WYG_010-30a>¶
凡竹壅便人糞不便猪糞有祖竹生花者已不筍矣則¶
斫之灌溉以人糞或盡斫之重以其苞根種或薙之壅¶
以稻稈下泥皆能致茂挑劖(鋤銜/切)去筍時遂以腐草覆¶
盖又灌以糞則竹不能衰畏水又畏大旱凡沿入别地則¶
開深溝斷禦或溝中卧之以芝麻稈盖竹所忌也瘞¶
以死猫則能引根過鄰墻(釋書云如竹見猫晋戴凱之/有竹譜已備竹之名狀性質)¶
(此但記所植之竹有此數等耳大㮣種法亦不異於此/也劉寛夫&KR1833;竹詩云有清風澡慮之效無皦日明姦之)¶
(機檀欒風生韻合宫徵黄山谷種竹詩云程嬰杵/臼立孤難伯夷叔齊食薇瘦&KR1833;古火切徴陟里切)¶
<pb:KR3j0171_WYG_010-30b>¶
　　蘆(色青老則黄爾雅曰葭其萌為虇又名葦埤雅切/曰葭葦之未秀者也今名蘆葭古遐切虇丘逺)¶
春半勾萌時取之種於淺水河壖有收其花絮沾於濕¶
土中遂苞體之也材用甚廣其筍堪食(詩云方苞方體/維葉泥泥蘇東)¶
(坡詩云蘆筍/生時栁絮飛)¶
　　荻(色青老則黄雅爾曰菼似葦而小實中埤/雅曰菼薕之未秀者也今名荻菼他敢切)¶
有一種名&KR0034;莣(&KR0034;居滑切/莣岡方切)者荻之類種於土墻足可䕶¶
墻種於河壖可䕶岸又名苫墻二月至三月皆可種霜¶
後則樵樵後遂以河泥覆壅之至來春又盛發也¶
<pb:KR3j0171_WYG_010-31a>¶
　　蒲(色青老/則黄)¶
以花沾於泥土中四月自生水旱皆宜經旱則細經水¶
則肥皆刈為簍器之材刈不逼跗恐傷其本五月刈一¶
番七月又刈一番也花可以實褥蒻黄皆可食(入泥深/處白者)¶
(呼蒲白即蒻花/上黄粉即黄)¶
　　菅(賈顔切似蒲而/細色青老則黄)¶
四月種水旱皆宜老則刈之堪為簍器繩索芒屩(居勺/切)¶
之材(左傳曰雖有絲麻無葉菅蒯然又有鬼箭蘱草皆/菅之屬種蒔以時樵刈為用亦能生廣乎財利也)¶
<pb:KR3j0171_WYG_010-31b>¶
(一種黄草捆屨尚之亦治為/越布蒯古怪切蘱閭遂切)¶
　　蓑(爾雅曰夫/須詩曰臺)¶
四月種宜淺水老則刈為徽纒襏(音/八)襫(音/式)之材(襏襫雨/衣蓑襞)¶
　　蓆草(色青葉圓長體輕/柔本草曰龍鬚草)¶
九月間鋤起擇去老根去苗稍分種如揷稻法壅則河¶
泥糞穢芒種後則不宜壅惟與草灰若便壅則生蟲退¶
色今姑蘇蓆其材織之¶
　　燈草(色青老則黄圓/長有心甚輕白)¶
<pb:KR3j0171_WYG_010-32a>¶
三月間即分其種至九月移種之與蓆草同小暑樵曬¶
之最宜腴田其心材非止用於燈火而陶埴家用亦廣¶
也其膚殻宜為襏襫箄等材¶
　　杞栁(葉如栁條長五六尺去/膚形似木而色白實中)¶
二月間用糞壅田水耕平之取柳鬚斷為三寸許條分¶
種頻以濃糞壅有草茠去田勿令水竭八月刈以為篋¶
笥杯棬(丘圓/切)等品之材掃去敗葉不蚛(音/仲)欲細者則宜¶
宻種取糞滯膏壅則能不蚛榦¶
<pb:KR3j0171_WYG_010-32b>¶
　　　凡木竹之類出於他國者見家規漢書曰山居¶
　　　千章之楸安邑千樹棗燕秦千樹栗蜀漢江¶
　　　陵千樹橘淮北榮南河濟之間千畆荻陳夏¶
　　　千畝漆齊魯千畝桑麻渭川千畝竹其人皆¶
　　　與千戸侯等¶
　¶
　¶
　竹嶼山房雜部卷十¶
