# -*- mode: mandoku-view; -*-
#+TITLE: 竹嶼山房雜部
#+DATE: 2015-08-24 23:26:07.676926
#+PROPERTY: ID KR3j0171
#+PROPERTY: BASEEDITION WYG    
#+PROPERTY: JUAN 卷六
<pb:KR3j0171_WYG_006-1a>¶
欽定四庫全書¶
　竹嶼山房雜部卷六　　　明　宋詡　撰¶
　　養生部六¶
　雜造制¶
　　造茶(三制學林新編云茶之佳者造在社前其次/火前謂寒食前其下則雨前謂榖雨前此建)¶
　　　(安之造茶然氣有先後地有寒熱茶有早/晩惟取萌蘖為上不得泥此以論茶也)¶
一摘茶萌心為上作沸湯㣲燖之㫰乾綿紙藉煉火上¶
焙燥一摘葉於鍋中焙柔以手煩揉之焙燥一以葉蒸¶
<pb:KR3j0171_WYG_006-1b>¶
過晒乾冄以火焙燥俱以竹箬厚藉筐筥收¶
　　水木犀¶
半含桂花摘采甚潔入絹囊置清水中煩揉去苦重壓¶
令乾疊入瓷罐竹箬覆掩之遂以長篾重重側圍箬上¶
篾心留通一穴㵼清水滿漬須每日易水永不蔫爛炙¶
燥能久藏¶
　　柹餅(俗作柿非柹芳/味切削木片也)¶
柹霜後半熟者摘之輪去外皮日中晒柔漸以手按抑¶
<pb:KR3j0171_WYG_006-2a>¶
為餅冄晒起霜收¶
　　南棗(一統志/曰膏棗)¶
南地鮮甜肥棗湯中㣲煮入稻稈藉筐筥中覆葢一宿¶
晒乾復蒸之紅而肉厚小甜棗藉桑葉蒸熟晒乾紋細¶
而紅¶
　　北棗　牙棗　紅棗　圏棗¶
北地鮮棗在鍋煮熟急入冷水中漉起晒乾火炕焙者¶
曰北棗煑熟手捻退皮晒乾者曰牙棗生而晒乾者曰¶
<pb:KR3j0171_WYG_006-2b>¶
紅棗生而輪去皮鍋中藉以厚布慢火炙乾者曰圏棗¶
　　蒲萄乾(凡果乾者曰䕩/禮曰其實乾䕩)¶
取熟甘者甑蒸柔日中晒乾復火中焙之¶
　　梨乾¶
赤梨片切窨稍乾甑蒸冄晒之¶
　　桃乾¶
生桃切去核湯中芼洒小鹽晒乾用加赤砂餹¶
　　李乾¶
<pb:KR3j0171_WYG_006-3a>¶
大鮮李湯中芼之日晒乾¶
　　巴思把餅兒¶
采花紅周正而生堅者&KR2296;去皮周遭界稜如橘囊狀連¶
晒二日用手輕輕挼匾冄晒半日蒸熟復晒乾其形製¶
氣味與本土出産者無異¶
　　蜜瓤瓜¶
生甜瓜去皮瓤華之四分先以熟水洗過泲乾用蜜湯¶
煎去其水又入熟水内漉出拭乾冄以蜜慢火煎令甜¶
<pb:KR3j0171_WYG_006-3b>¶
透如琥珀色取出仍以熱水浴之取起拭乾即以布藉¶
壓令堅實日晒或火焙新瓷器収與真蕉黄無異也¶
　　梅酥(二制内則曰/水醷醷音億)¶
一用熟梅蒸爛布絹中泲去皮核調炒鹽鮮紫蘓葉絲¶
日中晒乾每梅漿百斤鹽十五斤一取霜梅連仁核鮮¶
紫蘓葉絲冄熬赤砂餹同𢷬糜爛日中晒乾¶
　　果單¶
先以漆先平之器少以蜜潤使滑用桃李杏等果甘熟¶
<pb:KR3j0171_WYG_006-4a>¶
者蒸柔取絹濾其漿洗於蜜上置烈日中常揺振晒使¶
匀薄俟乾掲用林檎柰子楸子等果則生取漿熬稠澆¶
晒¶
　　細酸¶
切青梅細絲茭白細絲同紫蘓新葉浸造霜梅水中色¶
味俱美晒絶乾加青橘皮絲以蜜潤用¶
　　風栗(食療云如腎氣虚弱/每日空心細嚼之)¶
霜後摘之投水中試去浮者以潔布抺乾日晒醒用越¶
<pb:KR3j0171_WYG_006-4b>¶
布囊括於中而風戾常揺動則令均透¶
　　風菱　菱粉¶
採取鮮者晒乾懸筐中風戾　煮去殻𢷬晒羅粉¶
　　風藕　藕粉¶
嫩藕頭懸筥中風戾　老藕𢷬汁加水帛澄粉晒¶
　　風地栗¶
取絶甘嫩多漿者帶土懸筐中而風戾之¶
　　細餹¶
<pb:KR3j0171_WYG_006-5a>¶
用赤砂餹加廣餹入鍋熬熱冷定以炒熱麪溲熟芝麻¶
或薄荷葉縮砂仁末少許加餹香揉塊隨意片切或紐¶
索或範為花形取火焙乾¶
　　雜果餻¶
炒熟栗去殻斤半柹餅去蔕核煑熟紅棗胡桃仁去皮¶
核各一斤蓮菂末半斤一處舂碓糜爛揉匀刀裁片子¶
日中晒乾(有加荔枝龍/眼肉各四兩)¶
　　五美薑　薑粉¶
<pb:KR3j0171_WYG_006-5b>¶
鮮嫩薑采抹去皮每塊裁分四處每斤用白梅半斤槌¶
碎去仁同炒鹽一兩和晒三日入甘艸末五錢甘松末¶
三錢白檀末二錢曬一日收入瓷器中　生薑爛擣濾¶
汁晒粉¶
　　松黄餅¶
用熟蜜白砂餹隔湯&KR0592;熱漸和松黄範為小餅¶
　　蒲黄餅(本草云市㕓間以蜜溲/作果食貨賣甚益小兒)¶
摘新蒲黄同松黄山藥蓮菂芡栗菱藕荸薺等粉宜同¶
<pb:KR3j0171_WYG_006-6a>¶
制範之為餅¶
　　雪花餅¶
用菉豆粉炒熟二斤柹霜八兩薄荷坋四兩縮砂仁坋¶
一兩煉蜜和之範為小餅¶
　　菉豆粉餻¶
先用水作沸湯下熟蜜下菉豆粉下薑粉調適均滑器¶
潤酥油盛之脱下刀裁開以酥油澆¶
　　赤砂餹¶
<pb:KR3j0171_WYG_006-6b>¶
甘蔗𢷬漿入鍋慢火煎少續水不令作焦以石灰少許¶
投調遂凝厚為餹¶
　　白砂餹(二/制)¶
每赤砂餹百斤水百斤匀和先以竹器盛山白土用餹¶
水淋下濾潔入鍋煎凝白砂餹(閩土/則宜)用水調匀復煎入¶
模則脫為猊餹之類今曰響餹¶
　　餹霜(又曰餹氷黄涪翁荅雍熈長老詩云逺寄蔗/霜知有味勝如崔子水晶鹽楊廷秀詩云亦)¶
　　　(非崖蜜亦非&KR0307;青女吹霜凍作氷透/骨清寒輕著齒嚼成人迹板橋聲)皮餹¶
<pb:KR3j0171_WYG_006-7a>¶
每上等白砂餹十斤用水五斤慢火煎熬以滴水成珠¶
冄候堅柔停匀為則先取瓷罐截小竹板二十餘枝縱¶
横置其腹間乃入以所煎之餘過一宿以罐覆碗上令¶
其滴盡餹水半月兩旬視罐中餹霜凝結竹板之上則¶
擊罐而取之　滴下者冄煎得所置新瓦上以兩杖皷¶
臂抽擊遂為皮餹也皮餹以餑致逺不粘¶
　　蕨粉　葛粉¶
蕨粉作沸湯溲之緘餹蜜豆沙或豬魚肉醢為餅蒸熟¶
<pb:KR3j0171_WYG_006-7b>¶
　葛粉同¶
　　麪筋¶
用小麥白麪十六斤鹽四兩温水和帶軟候水脈停當¶
少時入冷水一桶從慢至緊掿洗濁則易水已成麪筋¶
苴箬中置籠上蒸有用麥麪同制惟先宜揉靭水中停¶
麪絹濾潔即小粉也¶
　　紅花子膏¶
釋去浮者臼内𢷬碎入湯浥汁更𢷬更煎汁鍋内沸入¶
<pb:KR3j0171_WYG_006-8a>¶
醋㸃絹挹之似肥肉入素食極珍美¶
　　菉豆粉¶
菉豆湛潔之漬捼去皮同水磨細以絹囊洗去但取細¶
者加原粉酸漿㸃定成粉又以囊瀝水乾用豌豆亦可¶
為有三制作如索粉則加調原糨揉匀兩手並搓入沸¶
湯漉於冷水中湯粉則加水調入湯鑼沸湯中旋没之¶
脱於冷水中軟粉則水調入鍋煑杓於小滑器脫下以¶
冷水漬索湯者皆宜油煎¶
<pb:KR3j0171_WYG_006-8b>¶
　　芝麻腐¶
芝麻湛潔水漬磨糜爛囊濾去查滓煎沸漸加菉豆粉¶
調旋冄煎視老嫩得宜入器待冷用有少加以赤砂餹¶
每計芝麻一升清水二升乾菉豆粉八兩¶
　　豆腐(二制朱文公先生詩云種豆豆苗稀力/竭心已腐早知淮南術安坐獲泉布)¶
黄豆二斗菉豆二升同水漬之候豆肥滿帶水磨細調¶
以油滓用絹囊盡取其查置鍋中速火煎熟翻入一器¶
將苦滷加水漸滴之見下凝成小顆挹入布藉器中厯¶
<pb:KR3j0171_WYG_006-9a>¶
出水為腐漬冷水内面衣未㸃時宜掲用漬豆過則少¶
腐宜次序漬欲熏晒惟壓實以充所須有磨炒豆篩細¶
三升麫和漬生豆二升漿煑熟置器壓實甚宜熏晒¶
　　乳餅(乳漿/曰酪)¶
取下牛乳入鍋煎熟就以其酸泔漸漸滴下成聚布苴¶
為餅¶
　　乳線¶
用初煎淡乳餅入湯鍋内隔器湯中捻絹片形上竹木¶
<pb:KR3j0171_WYG_006-9b>¶
棍捲撦仍下湯鍋内冄湯捲撦三五次上挣牀晒乾入¶
少熟油捻更滑潤也¶
　　酥(濃而凝者為酥清而少凝/者為醍醐醍醐音提胡)　抱螺¶
取下牛湩貯於一甕造十字一木鑚立於其中令兩人¶
對持糾纒牽發其精液在面者杓之復定墊其濃者煎¶
撇去焦沫遂凝為酥有苴白砂餹模為餅有疊白砂餹¶
切為餻　清者加少羊脂肪烘鎔和以蜜滴旋水中而¶
若螺&KR0573;者曰&KR0573;螺皆至寒月可造凡煎每斤加切白蘿¶
<pb:KR3j0171_WYG_006-10a>¶
蔔一二片去其羶盡(乳汁曰湩今人有以牛/羊骨髓煎之者亦曰酥)¶
　　乳腐¶
乳餅煩揉真菉豆粉中水調入鍋煎視老嫩適宜取貯¶
於器候冷切用¶
　　羊羔酒¶
每白糯米一石炊作白酒漿至時以肥羊肉七斤切塊¶
杏仁煑去皮尖苦味一斤同水煑糜爛留汁共六七斗¶
加木香末一兩俟寒傾入漿中冬釀十日酒熟取之¶
<pb:KR3j0171_WYG_006-10b>¶
　　蜜酒¶
白沙蜜三斤水一斗同煎入瓶内候温加細麴末二兩¶
酒酵二兩紙羃口置僻所春秋十日夏七日冬十五日¶
成美酒一斗¶
　　賽葡萄酒¶
用銀石器將磨碎去皮黑豆入水加烏梅數个明礬少¶
許&KR0392;色黑濾潔調以酒蜜得所盛瓶中宻封一宿飲之¶
與真者同¶
<pb:KR3j0171_WYG_006-11a>¶
　　荸薺粉¶
老荸薺擣取汁湯鑼湯之成粉皮同藕成乾粉¶
　　菱腐　藕腐¶
鮮菱老者𢷬濾取汁加真菉豆粉蜜白沙餹&KR0392;成腐藕¶
同¶
　　蒸果(蔬荀家/曰悶子)¶
同棗栗菱肉胡桃榛松仁皆退皮俱碎切以菉豆粉調¶
糨雜糯米粉和蜜赤砂餹縮砂仁川椒揉和甑中蒸粉¶
<pb:KR3j0171_WYG_006-11b>¶
熟為度切條段油煎或和豬肉醢或入於羮瀹之¶
　　蒸蔬¶
用麻菇蕈竹筍木耳麪筋乳餅茭白菱藕碎切加香油¶
餘同蒸果¶
　　菉豆芽　赤豆芽¶
取菉豆水漬二宿候甲拆輕釋之内有竅缸中以編蒲¶
等覆盖蔀屋下勿見風常將水灌至濕透缸竅令放去¶
其水俟芽長二三寸用赤豆同¶
<pb:KR3j0171_WYG_006-12a>¶
　　芥辣¶
芥菜子湛潔入器乘濕時研不停手絹布泲其漿貯瓷¶
注中水沈冷加鹽少許或以醋¶
　　松仁油(寧夏有核桃/仁壓為油)¶
松子去皮殻𢷬糜爛水絞汁熬取浮清油綿濾潔冄熬¶
之或研壓取油¶
　　杏仁油¶
杏仁𢷬糜爛和水煑取浮油綿濾潔冄&KR0392;成油¶
<pb:KR3j0171_WYG_006-12b>¶
　　大麻子油(麻子爾雅曰黂詩/曰苴賡扶涕切)¶
麻子碾碎入湯中煮漸杓取油藏之¶
　　芝麻油¶
芝麻炒熟研碎入湯内煮數沸殻沈于底油浮于面杓¶
取去水収之較車坊者更新香也¶
　　花椒子油¶
摘新花椒子入菜油鍋中煎透笊起研糜爛以絹泲其¶
香味仍調油中¶
<pb:KR3j0171_WYG_006-13a>¶
　　餹香¶
零陵香(一/斤)甘松(四/兩)藿香(一/兩)丁皮(二/兩)官桂花(四/兩)甘艸(半/斤)荔¶
枝殻(半/斤)松子仁(一/斤)俱為細末和匀¶
　　合香頭¶
麝香(一/錢)生薑汁(四/兩)赤砂餹(一/斤)先將麝香乳細漸入薑汁¶
乳令如膠入餹冄乳停匀盛瓷罐内取綿紙油紙羃口¶
甚宻置飯上蒸透下於食物香最醖藉¶
　　紅麴¶
<pb:KR3j0171_WYG_006-13b>¶
用秔米煮熟爛飯煎赤靈芝艸汁溲為團中穿一穴上¶
下擷辣蓼葉覆藉三五日未紅冄煎赤靈芝艸汁常灌¶
之常浴之仍以蓼覆紅為度晒乾收七月八月可造湯¶
浸研之為染食物所須¶
　　漿水¶
炊熟粟米乘熱投冷水中浸五七日用夏月易酸稻米¶
飯亦宜¶
　　齏水¶
<pb:KR3j0171_WYG_006-14a>¶
松菜作沸湯燖之入煮麪絶清湯中用小缸盛菜不必¶
多酸即用冬宜近熱易熟¶
　　果品等物宜生宜乾宜制用未盡者¶
荔枝(鮮乾/去殻)龍眼(鮮乾/去殻)梅子(青宜餹黄宜/去皮餹蜜)杏子　杏梅¶
桃子(禮曰膽之日抄云去其毛也家語曰哀公/以黍雪桃孔子對曰不聞以貴雪賤也)王桃¶
櫻桃　李子(乾或/冄蒸)柰子　林檎　頻婆(出南粤者/&KR1802;可煮)枇杷¶
(去皮/宜蜜)楊梅(用/鹽)梨子(輪去/皮)沙橘(皮囊/皆羙)衢橘　早黄橘　蜜¶
橘　小橘　穿橘　糖南橘　匾橘(青勝/於黄)緑橘(以上皆/去皮)¶
<pb:KR3j0171_WYG_006-14b>¶
金橘(用皮有皮/肉皆甘者)蜜柑(皮甘/於肉)香柑　乾柑　蜜曇柑　脫¶
花甜柑(生熟皆美以/上皆去皮)牛乳柑(用/皮)波斯柑(去/皮)青柑(熟酸/去皮)酒¶
柑(切宜/酒)柚(食/皮)石榴(剖用/子)羊棗(乾/)蒲萄(有乾者/或冄蒸)蒲萄煎(酒/調)¶
(用/)菱米　鮮棗　紅棗　南棗　圏棗　牙棗　木蜜¶
　木瓜(宜霜/後)無花果　郁李　鮮栗(去殻/衣)馬㯽榔(去殻/取肉)¶
(食之飲冷水少/許共嚥如蜜)楸子　果單　枝頭乾　蕉黄(去/殻)柹子¶
(秋分時濫用每儋先入器作沸湯二儋投石灰一升攪/匀浸没其柹草覆一宿起惟銅盆則宜寒露時熱用以)¶
(桶㡳及四周布以荷葉中入寒梨三四枚或木𤓰麩團/内柹側之蒂相向上又以荷葉覆滿一二日皆熟綠柹)¶
<pb:KR3j0171_WYG_006-15a>¶
(百枚中置肥皂二梃覆之一二/宿自熟柹餅宜中藏胡桃仁)西瓜(削去皮華之或取/汁加蜜隔湯頓再)¶
(以氷沈/冷用)熟甜瓜(削去皮/華之)甘蔗(榨漿/用)餹霜　響餹(宜胡/桃仁)皮¶
餹　那合豆(煮熟炒/乾用)雪蛆(蒸宜花椒鹽蜜燒酒雜/志云蛾睂雪蛆消内熱)凡禽¶
獸魚蟲燒醃糟乾者(俱宜/醋)凡禽獸魚等熏晒乾甚者(用/槌)¶
(軟洗潔烹如鹹更調鹽水/浸一宿洗烹烹必易水)凡醬漬鹽醃控乾晒乾等長¶
久之菜(宜洗淡用油炒同/花椒葱白生薑)凡食油酪物必用烹茶飲之¶
　食鹽物必用温酒飲之　食葷必用北棗食之¶
　　逺方一時難制之物¶
<pb:KR3j0171_WYG_006-15b>¶
巴旦杏　桬棠果　八檐仁　餘甘子　必思荅(仁/)羊¶
桃(剖/)榅桲(去浮毛榅烏没/切桲蒲没切)波羅蜜(剖/)大藥(剖/)優曇缽¶
鮮子　黄彈　君遷子　鸚哥舌　菴羅果　宜母子¶
　盧都子　盧橘　米豆　囘囘豆　茄蓮　根子菜¶
　藤菜(蘇東波云豐湖有/藤菜可以敵蓴&KR0325;)髙河菜　羅漢菜　綽菜¶
蕺菜¶
　食藥制¶
　　桂花餅(三/制)¶
<pb:KR3j0171_WYG_006-16a>¶
一摘桂花采去蔕磨至二三次通細泲去苦水範脫小¶
餅布紙中又以紙覆密置煉火上一時炙燥之常親煙¶
突間收貯一取餅復磨為坋同白砂餹梅酥𢷬範小餅¶
一用鮮花(三/升)碓磨絕細去苦水孩兒茶(五/錢)訶子(去核/四錢)甘¶
草(五/分)俱磨細坋𢷬匀以銀範或象牙範為小餅曬乾冄¶
火炙範中常滑以蘇合香油或松仁油則光潤花形見¶
也瓷罐收常食開胃散積滯(用花入囊置水中/煩揉去苦制餅佳)¶
　　香茶餅¶
<pb:KR3j0171_WYG_006-16b>¶
孩兒茶(四/錢)芽茶(四錢六安/州産者)白檀香(一錢/二分)白豆&KR0371;仁(一錢/五分)¶
縮砂仁(五/分)沈香(二分/半)片腦(四/分)麝香(二/分)俱為細坋煎甘草¶
膏同白糯米細粉為糊溲匀銀範為小餅或小條晒乾¶
常噙化清心化氣(煎甘艸膏方粉甘艸一斤剉碎沸湯/一鍋浸一宿煎减至一半去渣濾潔)¶
(取汁復入鍋慢火&KR0392;至二椀易入砂鍋中煉火/上冄慢&KR0392;至一大椀以成膏為度渣可冄煎)¶
　　橙餻(本出/處州)¶
用黄橙皮去筋衣作沸湯燖之㫰乾磨絶細絹囊盛括¶
入水中洗出坋定濃晒乾每十斤熟蜜四斤揉和置瓷¶
<pb:KR3j0171_WYG_006-17a>¶
盤内晒露至於堅柔停匀裁為餻片剪竹箬藉收酒飯¶
後食散腸胃惡氣消食醒酒有委頓亦能發汗¶
　　查餻(本出/汀州)¶
用查梨去皮核大切片蒸過熟磨糜爛濾潔晒之和赤¶
砂餹復晒堅柔適宜或範為餅或裁為片煎竹箬藉之¶
收食後甚益脾胃消化宿積¶
　　紫蘇餻¶
紫蘇葉(晒乾/一斤)薄荷葉(晒乾/八兩)杏仁(煮去皮尖苦/味炒四兩)白豆&KR0371;仁¶
<pb:KR3j0171_WYG_006-17b>¶
(四/兩)縮砂仁(四/兩)乾薑(四/兩)烏梅肉(焙乾/四兩)俱為末每斤計熟蜜¶
六兩和匀裁為片用食之下氣開胃¶
　　蘇梅膏餅¶
用鮮紫蘇葉鹽醃二三宿以梅酥調白砂餹染之冄晒¶
冄染乾細研膏入模為餅食之能下氣生津液(梅酥用/前一制)¶
(者/)¶
　　甘露膏餅¶
用烏梅蒸取肉(一/兩)白砂餹(四/兩)薄荷葉(為粉/四錢)三味𢷬為膏¶
<pb:KR3j0171_WYG_006-18a>¶
模為小餅噙化生津止渇¶
　　法製陳皮¶
陳皮(去白/一斤)青鹽(四/兩)甘草(四兩/剉碎)用水同入鍋高三味三寸¶
許煎水竭為度惟取陳皮碎剉曬乾治風熱痰能醒酒¶
　　法製半夏¶
半夏(一/斤)&KR2948;硝(四/兩)用水浸一月餘乾祗加水試其味至不¶
麻為度别取水湛潔復以清水浸一二日漉起晒㣲乾¶
剉薄片加生甘草(四/兩)薄荷葉(四/兩)俱剉碎和匀晒燥收治¶
<pb:KR3j0171_WYG_006-18b>¶
風濕痰止惡心¶
　　法製縮砂仁¶
縮砂仁(去皮十兩以&KR2948;硝水浸一宿/水洗㫰乾少入麻油炒香燥)官桂花(一/錢)甘草(炙/一)¶
(錢/)俱為末遇酒食後細嚼之消化水榖温煖脾胃¶
　　法製草豆&KR0371;¶
草豆&KR0371;仁(三/兩)生薑(五兩切片同草豆&KR0371;仁炒過又以水/二升慢火同煑水竭為度取出俱焙)¶
(乾/)白豆&KR0371;仁(五/錢)益智仁(五/錢)莪朮(煨五/錢)粉甘草(炙一兩/五錢)鹽¶
(炒一兩/五錢)右為末每用細嚼去胃寒消宿食¶
<pb:KR3j0171_WYG_006-19a>¶
　　法製㯽榔¶
㯽榔(鷄心者一兩/切作細塊)縮砂仁(一/兩)白豆&KR0371;仁(一/兩)丁香(切作細/條一兩)¶
粉甘草(切細塊/一兩)橘皮(去白切作/細條八兩)生薑(切作細/條八兩)鹽(二/兩)右件¶
用河水兩椀浸一宿次日用慢火於銀石器中煮乾焙¶
乾入瓷瓶收每用細嚼治酒食過度胸膈膨滿口吐清¶
水一切積聚(今南粤有瘴氣以㯽榔雜/扶留藤瓦屋子灰食之)¶
　　法製杏仁¶
五月采取杏仁三斗去雙仁去尖湯退皮早朝蒸至午¶
<pb:KR3j0171_WYG_006-19b>¶
時更慢火㣲烘之至七日止每日空心隨意服食駐顔¶
延夀¶
　　法製生薑¶
生薑(十兩切作片子用青鹽掺/過冄以小麥麫和停焙乾)官桂(去/皮)青皮(去/白)陳皮¶
半夏(薑/製)白朮(以上各/一兩)蓽澄茄　丁香　木香(以上各二/兩五錢)¶
白豆&KR0371;仁　白茯苓(去/皮)縮砂仁(以上各一/兩五錢)葛根　甘草¶
(炙各/五錢)右為末隨意服食治飲食過多或生冷停滯嘔逆¶
惡心不欲飲食¶
<pb:KR3j0171_WYG_006-20a>¶
　　法製餹毬子¶
鮮餹毬子(從頂中去核一斤鹽/二兩醃三宿壓乾)草果仁(一/兩)縮砂仁(一/兩)㯽¶
榔(三/錢)訶梨勒(調麫苴之煨/去核三錢)丼草(炙三/錢)乾薑(炮五/錢)丁皮(五/錢)¶
陳皮(四/錢)青皮(四/錢)大麥芽(炒去糖/一兩)赤砂餹(冄&KR0392;/不拘)右取草果¶
仁以下十味碾為絶細末用餹和餹毬子腹中實滿多¶
則掺於其上疊瓷器内或通𢷬糜爛為餅凡酒飯後嚼¶
之大能消食不損脾胃¶
　　丁香餅子¶
<pb:KR3j0171_WYG_006-20b>¶
半夏(湯炮七/次二兩)白茯苓(去皮/一兩)丁香(五/錢)白朮(炒一/兩)白薑(炮一/兩)¶
丼草(炙一/兩)白扁豆(薑汁浸蒸/熟焙一兩)橘紅(去白/二兩)右為細末生薑¶
汁煮薄麪糊為餅如棊子大酒飯後嚼一餅生薑湯下¶
温胃去痰解酒進食寛中和氣¶
　　丁沈煎丸¶
白豆&KR0371;(五/分)縮砂仁　蓽澄茄　木香　白檀香　薄荷¶
葉　丼松　陳皮　官桂花(各五/錢)丁香　沈香(各五/分)白¶
茯苓(去皮/二兩)百藥煎(一/兩)片腦(二/分)蓬砂(三/分)俱為細末丼草膏¶
<pb:KR3j0171_WYG_006-21a>¶
和匀為丸如菉豆大酒飯後白湯送上十丸消酒化食¶
　　薑附丸¶
香附子(炒去毛一片用河水浸秋冬二日春夏一日一/夜漉出新水洗入銀石器中加水浸香附子上)¶
(寸餘次取大蒜三十個去皮𢷬鋪香附子上慢火熬之/候蒜如糊即用銀匙不住手攪二三百轉以蒜不見汁)¶
(乾為度候冷每香附子一/个切作四五段慢火焙乾)神麴(炒黄/六兩)乾薑(炮四/兩)蓽撥¶
丁皮　縮砂仁(炒/)胡椒(各二/兩)陳皮(用鹽水浸/焙乾二兩)有寒加附¶
子(炮去皮/臍二兩)桂(一/兩)俱待冷為細末用蒸餅湯浸一宿取布¶
苴捩去水和藥丸如梧桐子大每服五十丸不拘時白¶
<pb:KR3j0171_WYG_006-21b>¶
湯送下治脾胃虛弱壯人服之一生無疾又能引年¶
　　麴糵枳术丸¶
神麴(炒/)麥芽(炒去/穅)枳實(同麩炒去/麩各一兩)白朮(二/兩)俱為細末荷¶
葉苴飯燒𢷬為丸如梧桐子大强食過飽温水下五十¶
丸¶
　　八仙散(鐵翁張居士采藥華山遇八道人/各賜一藥與之故其名曰八仙散)¶
乾葛(紋細嫩/有粉)白豆&KR0371;仁(去皮/殻)縮砂仁(實/者)丁香(大者已上/各半兩)¶
丼草(粉者/一分)百藥煎(一/分)木𤓰(鹽窨加/倍用)燒鹽(一/兩)右件八味共¶
<pb:KR3j0171_WYG_006-22a>¶
細剉人不能飲酒者只抄一錢細嚼温酒下能飲酒不¶
醉亦治酒病(夀親養老書云醉郷/寶屑無如此方之妙)¶
　　醍醐湯¶
烏梅(一斤槌碎甜水四大/椀煎至一椀濾滓)白砂蜜(五/斤)縮砂仁(為末/五錢)入銀¶
石器中慢火熬成赤色膏為度取下放冷加白檀香(為/末)¶
(三/錢)麝香(一/字)攪匀於瓷石器内盛頓封口一宿夏月冷水¶
調冬月沸湯調服(歌曰烏梅化痰止煩渇蜜生津液潤/心肺白檀大能消暑毒麝香通竅辟)¶
(邪/氣)¶
<pb:KR3j0171_WYG_006-22b>¶
　　寇相入朝湯¶
沉香　木香　人參　肉豆&KR0371;(調麪/苴煨)大茴香　草豆&KR0371;¶
仁(調麪/苴煨)蓽澄茄　甘草(各等/分)俱為細末以沸湯入鹽少¶
許空心㸃服二三錢衝胃霧氣春冬不可無¶
　　厚朴湯(宋朝士俟朝於文徳殿/守堂卒每以厚朴湯進)¶
厚朴(去麤皮剉片用生薑/汁三染三焙之一斤)桂心(三/兩)右和一處心下痞悶¶
不下飲食沸湯泡服¶
　　艸果湯¶
<pb:KR3j0171_WYG_006-23a>¶
草果仁(剉㣲焙/一斤)官桂(去麤皮剉㣲/焙四兩五錢)丼艸(粉者炙/剉二兩)右和一¶
處肉食過多心中嫌惡每用二錢加炒鹽少許沸湯泡¶
服亦治食瘧¶
　　收藏制¶
茶常近火氣味不變又忌煙埃黴(明饑/切)黰(之忍/切)¶
茶䔲同茶¶
酒先用甕湯泡滌潔又無損沁入熱酒封後只以石灰¶
薄調染甕下一半上架收不宜親濕地及日照并鹹甕¶
<pb:KR3j0171_WYG_006-23b>¶
(沁七/鴆切)¶
糟同酒¶
醬常用日晒不宜於日中動忌著雨水則生蟲有蟲則¶
加熱油或鹽中苦滷¶
醋用好甕架於凉室中不宜親濕不宜動¶
油宜漆桶瓷缸收上雖用盖亦為一竅通氣不宜泥封¶
盡能作臭(愽物志云積油滿/萬石自然生火)¶
鹽牀上以竹器盛牀下甃以淺池池外輔之以缸令流¶
<pb:KR3j0171_WYG_006-24a>¶
苦滷貯之¶
白砂餹入桶中封固¶
響餹宜火炙日晒畏南風¶
餹霜入新甕以箬封之懸火側雖久不鎔¶
生熟蜜皆宜陶甕蜜未煎者曰白砂蜜已煎者曰紫蜜¶
禽獸魚臘醃者皆宜近火氣¶
烘魚紙苴之冄烘藏晒熱小麥中不生毛蛀¶
乳餅用灰和鹽醃藏可久¶
<pb:KR3j0171_WYG_006-24b>¶
酥用瓷罐收鎔則至冬冄煎¶
窨魚收瓷缸中不枯¶
白鮝苴以麥稍不紅餒藉以日晒常白¶
銀魚乾晒茭葉蕰藻苴之不黄¶
乾對鰕　鰕尾皆雜蒜囊用蒲蔞苴之置通風處¶
黄甲畏蚊蟲嘬(楚怪/切)畜之則穿土作淺坑築實四周塗¶
以秕榖和泥納於内上用蘆簟等葢覆又掩以土留竅¶
通氣永不瘦有以蒲蔞水濕苴之實壓常以水洒潤則¶
<pb:KR3j0171_WYG_006-25a>¶
可久留有以酒壜封口土少鹽水調薄散納缸中置蔀¶
屋下瘦者亦肥¶
蟹畏火明畏霧籠冬月以蒲蔞苴之置諸糠穏中可久¶
留(蟹譜曰凡糟蟹用吴茱萸一粒置厴中經歲不沙/歸田録曰糟蟹者甕底加皂莢半挺經歲不沙)¶
蚶蛤蜆類畏雷聲苴以蒲蔞壓以重物則生¶
芋魁切片或全枚晒乾收乾糠穏乾土中¶
土瓜　山藥　香芋　落花生等皆全枚同芋魁¶
茄取新甕於六月中晒三五日又取茭葉截寸許晒十¶
<pb:KR3j0171_WYG_006-25b>¶
分乾安茄之日甕與茭葉晴日早晒至亭午摘茄葉帶¶
無傷者先鋪茭葉在甕鋪茄一層層疊之羃以箬葉塗¶
以泥置空板上至春亦如新或瘞於水淋淡晒乾灰中¶
黄𤓰瘞水淋淡晒乾灰中能留於冬¶
西瓜圃中摘下露過一宿繩絡之高懸通風處可以經¶
冬¶
晒醃瓜茄用麥稍藉則潔白¶
天花菜　羊肚菜　鷄棕　燕窩菜　乾蕈　石耳¶
<pb:KR3j0171_WYG_006-26a>¶
木耳　乾竹筍　乾麻菇等俱宜近火氣¶
鮮麻菇藏麩麪中能留二三月¶
海絲菜　紫菜　鹿角菜　裙帶菜　苔菜等常日曬¶
置通風處¶
栗春半時火烙其芽入沙甕瘞之有十月間曬二三日¶
湯中煎熟曬乾入新甕中可留一二年乾甚用則冄煮¶
有以調泥塗乾壁間久則如風栗¶
北棗　南棗　牙棗　圏棗等肥者清明前晒過收新¶
<pb:KR3j0171_WYG_006-26b>¶
甕中閉口藏之過夏如新¶
紅棗　李乾　梨子乾　揪子乾　羊棗乾俱火焙日¶
曬¶
荔枝　龍眼火焙紙封竹器中懸近火處¶
榛子　胡桃火焙懸通風處¶
烏欖仁　人面果仁火焙雜小腐炭收近火處¶
楊梅仁帶核收¶
蓮心　西瓜子仁俱帶殻收¶
<pb:KR3j0171_WYG_006-27a>¶
榧子　銀杏俱火焙¶
柹子經霜後日深摘下不損者取柹葉藉入新甕中上¶
令通氣可留至春¶
蒲萄取帶枝顆全者鎔蠟固其折盡處輕置新甕中宻¶
封之可過冬¶
柹餅　蒲萄乾宜火焙日晒¶
馬檳榔宜火焙收近火處¶
菱取風者至春前去殻火烘乾熟¶
<pb:KR3j0171_WYG_006-27b>¶
菱米宜火焙日晒¶
橄欖以有葢好錫瓶貯之宻封置間潔地可留至五六¶
月¶
梨子綿著苴之有取一枚以數枚插於中¶
蓮菂乾宜火焙日曬¶
石榴藏乾麥中¶
沙橘　乾柑　蜜柑　香柑采不損者收大口新瓷甕¶
中上令通氣可交春經夏¶
<pb:KR3j0171_WYG_006-28a>¶
蜜橘　金橘　牛乳柑之類霜後二三朝采不擊損者¶
收大口新瓷甕中上輕覆以秔稻稈有取竹作大眼筐¶
貫秔稻稈收置髙處最畏糯稻稈米與酒(歸田録云藏/菉豆中可經)¶
(時不/變)¶
地栗帶土在地¶
丼蔗　藕以草薦藉地卧之又覆以薦常用水濕¶
松子火焙同防風懸通風處不油防風亦不壞¶
鷄頭天雨水浸有雨則易或入瓶以篾簟掩口浸清水¶
<pb:KR3j0171_WYG_006-28b>¶
池中雖經年不壞晒乾者亦可乆留¶
熏果宜火焙¶
凡人面果烏攬白梅等之鹽醃者皆宜常日晒入罐¶
　　逺藏新果¶
用新瓷缾入新果如楊梅櫻桃之類雜薄荷鹽礬水浸¶
以油紙數層同木葢竹箬𦂳羃其口置之清冷泉内雖¶
乆而色如新必立夏時置井中至立冬時置地間每斤¶
果鹽一兩明礬六錢水用滿六月六日儲水浸桃李梅¶
<pb:KR3j0171_WYG_006-29a>¶
杏枇杷林檎鮮果之類不易壞須入新甕中宻封之¶
　　藏五榖¶
糙秔米用齊整稻稈乾者積之倉下布板上令通氣葦¶
箔卷者上必以亂稻稈苫熱則可收其濕而不紅腐江¶
古人以水浸殻二三日瀝於甑中蒸米漲出為度曬至¶
絶乾取而礱米散收數十年旣無紅腐亦不蛀食¶
黄秔米須自冬舂者佳入倉必用齊整稻稈積之欲黄¶
取水溲穅麧以稻稈苴置米底中每米一百石止可二¶
<pb:KR3j0171_WYG_006-29b>¶
三苴(范至能有/冬舂行)¶
糯米不宜熱黄則用凉篾篅(市縁/切)囷(丘倫/切)積之内立以¶
竹籠通氣而無熱黄之患¶
白秔米同糯米凡米舂疏者為糲(刀葛/切)㣲舂者曰脫粟¶
每一石舂得九斗為粺(蒲賣/切)得八斗為鑿得七斗為侍¶
御¶
榖散收在倉冬則以亂稻稈覆上至春動收其熱氣則¶
無氣秡(蒲活/切)殻¶
<pb:KR3j0171_WYG_006-30a>¶
大麥　小麥經濕則化為蝶須初伏内烈日曬甚燥乘¶
熱宻封積(音/漬)之或雜蒼耳辣蓼同收¶
小麥麪置鐵於中不&KR3606;(色求/切)¶
荳大荳赤荳菉荳之屬皆曬乾散倉通氣大荳肥滿時¶
連科本晒至葉乾積於稻稈中至春時欲用先以水浸¶
煮如新摘¶
芝麻曬散倉收乾¶
白菜子曬乾散倉收¶
<pb:KR3j0171_WYG_006-30b>¶
凡米榖又有為露積者下用磚石甃砌須髙又用稻稈¶
覆藉周宻四圍又立石柱輔之始能悠乆然在露積者¶
米榖之色尤更鮮明於倉室中收藏者也(詩曰我倉旣/盈我庾維億)¶
(若營州遼陽之地宜/為土窖亦能乆藏)¶
　宜禁制¶
　　宜制¶
醫學曰五榖為養(謂秔米小豆麥/大豆黄黍也)五果為助(謂桃李杏/栗棗也)¶
五畜為益(謂牛羊豕/犬鷄也)五菜為充(謂葵藿薤/葱韭也)¶
<pb:KR3j0171_WYG_006-31a>¶
又曰肝宜食丼(秔米牛肉/棗葵皆丼)心宜食酸(小豆犬肉/李韭皆酸)肺宜食¶
苦(小麥羊肉/杏薤皆苦)脾宜食鹹(大豆豕肉/栗藿皆鹹)腎宜食辛(黄黍鷄肉/桃葱皆辛)¶
辛散酸收丼緩苦堅鹹䎡¶
周禮食醫云食齊眡(音/視)春時羮齊眡夏時醬齊眡秋時¶
飲齊眡冬時¶
春多酸夏多苦秋多辛冬多鹹調以滑丼¶
牛宜稌(音/杜)羊宜黍豕宜稷犬宜梁鴈宜麥魚宜&KR0718;(音/孤)凡¶
君子之食恒放焉¶
<pb:KR3j0171_WYG_006-31b>¶
春宜羔豚膳膏薌(音/香)夏宜腒(音/渠)鱐(音/搜)膳膏臊(音/搔)秋宜犢¶
麛(音/迷)膳膏腥冬宜鮮羽膳膏羶¶
王氏曰飲食人之本也本得其養無物不長本失其養¶
無物不消於無事之時而順適之有道疾病何自至哉¶
楊龜山曰所以養陰陽之氣不可偏勝凡此皆衛生之¶
道也先王於食有醫所以治未病也凡百君子所以自¶
養者常放先王如此至疾而後用醫則末矣是故周官¶
疾醫施於萬民而君子不與焉¶
<pb:KR3j0171_WYG_006-32a>¶
　　禁制¶
醫學曰五味有禁　辛走氣氣病無多食辛苦走骨骨¶
病無多食苦甘走肉肉病無多食甘酸走筋筋病無多¶
食酸鹹走血血病無多食鹹¶
飲膳正要曰(本内經/素問言)五味偏走　多食酸肝氣以津脾¶
氣乃絕則肉胝(竹尼/切)䐢而脣掲多食醎骨氣勞短肥氣¶
折則脈凝泣(音/澁)而變色多食丼心氣喘滿色黑腎氣不¶
平則骨痛而髪落多食苦脾氣不滯胃氣乃厚則皮槁¶
<pb:KR3j0171_WYG_006-32b>¶
而毛拔多食辛筋脈沮弛精神乃央則筋急而爪枯¶
禮記曰九物　雛鼈(伏乳/者)狼腸　狗腎　狸正脊¶
兎尻(苦刀/切)　&KR0546;首　豚腦　魚乙(骨如篆/乙之形)　鼈醜(竅又/頸下)¶
(有骨能/毒人)¶
内則曰牛夜鳴者&KR0146;(音由/臭也)羊冷毛而毳者羶(毛本稀泠/而毛聚如)¶
(結泠音零/毳昌銳切)狗赤股而躁者臊(股裏無毛而/舉動急躁)鳥&KR0008;色而沙¶
鳴者鬱(色變而無潤澤鳴而其聲/沙嘶鬱臭腐也&KR0008;滂表切)豕望視而交睫者腥¶
(望見舉目髙也交睫目睫毛交也/腥肉中生小息肉如米者睫音接)馬黑脊而般臂者漏¶
<pb:KR3j0171_WYG_006-33a>¶
(般臂前脛毛斑也漏肉如/螻蛄臭也般音斑漏音婁)¶
論語曰食饐(於冀/切)而餲(烏邁/切)魚餒而肉敗不食色惡不¶
食臭惡不食失餁不食不時不食割不正不食不得其¶
醬不食¶
酒不宜乆貯於錫器中亦忌銅器醬内有鹽畏貯銅器¶
作腥醋忌貯銅器味澀油貯銅錫器發膩凡銅鹽醋油¶
經之皆能生鉎(音/生)也¶
禽獸肝青者有毒　馬肉自死者殺人其肝尤毒　羊¶
<pb:KR3j0171_WYG_006-33b>¶
肝有孔者有毒不可食　諸物心能損心　諸物血能¶
損血　諸物腦死時怒氣所藏有毒不可食　禽鳥自¶
死口不閉有毒　熟鷄肉過宿藏不宻蜈蚣來集須冄¶
煮　鴛鴦肉食之患大風　鼈與莧菜同食生鼈疽¶
蟹目相向者有毒　鮎魚赤目赤鬚者殺人　河豚有¶
大毒中之者其害甚速用炒槐花蘆根汁橄欖白砂餹¶
皆解倉卒無藥急以清油灌之吐出　李子不沈者有¶
毒　杏子雙仁者殺人　梅子藏銅器能發腥　甜𤓰¶
<pb:KR3j0171_WYG_006-34a>¶
沈水及雙蒂者殺人　果有雙蒂而大者下必有毒蛇¶
　葱不與蜜同食　簷滴水生菜有大毒　蕈下無紋¶
者有毒¶
　　治桃生毒¶
妖術以魚肉害人在胸膈則服升麻吐之在腹服鬱金¶
下之(黄氏曰抄云李夀侍郎為/雷州推官鞫獄得此方)¶
　¶
　¶
<pb:KR3j0171_WYG_006-34b>¶
　¶
　¶
　¶
　¶
　¶
　¶
　¶
　竹嶼山房雜部卷六¶
