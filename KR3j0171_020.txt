# -*- mode: mandoku-view; -*-
#+TITLE: 竹嶼山房雜部
#+DATE: 2015-08-24 23:26:07.948850
#+PROPERTY: ID KR3j0171
#+PROPERTY: BASEEDITION WYG    
#+PROPERTY: JUAN 卷二十
<pb:KR3j0171_WYG_020-1a>¶
欽定四庫全書¶
　竹嶼山房雜部卷二十　　　明　宋詡　撰¶
　　尊生部八¶
　辣部¶
　　辣芥¶
辣芥中研猢猻頭草粒則辣異常一名石龍苪¶
　　芥辣¶
芥菜子不拘數浄淘入細辛少許白蜜好醋一處同研¶
<pb:KR3j0171_WYG_020-1b>¶
爛再入淡醋濾去滓極辣¶
　麫部¶
　　虀麫¶
好虀菜去葉只用莖切如荳大勿令太細先起葱油次¶
下虀頭用爁次下虀汁入鹽醬調和令味美滚數沸以¶
汁澆麫供麫煑熟後温水度過成團結起放盤中供先¶
滴數滴油在温水内則麵不結¶
　　自愛虀¶
<pb:KR3j0171_WYG_020-2a>¶
細切葱白生薑香油炒熟好滴醋和餹醬調勻做虀澆¶
冷淘麫供入胡桃松子仁更妙¶
　　無錫雪花餅¶
揀小麥淘浄篩簸訖以少水潤濕入臼舂去黄皮然後¶
上磨故其麫雪花無比　一以猪脂切作骰子塊用少¶
水鍋内熬鎔逐旋舀出未盡者再熬再舀如此則油白¶
若熬久則不白矣以此油和麫為餅面　一以好沙糖¶
和麫為餅中餡子右件做成餅子畧放草灰在熬盤上¶
<pb:KR3j0171_WYG_020-2b>¶
以紙隔之置餅在上熯熟為度¶
　　韭餅¶
帶臕猪肉切作燥子乾炒過生韭切碎椒醬同拌勻幹¶
小薄餅餡兩箇夾熯熟旋供¶
　　捲煎餅¶
白麫二斤半冷水和成硬劑搙搜極勻旋旋添水調作¶
稀稠得所麫汁量傾在熬盤上以油攤為薄餅　餡子¶
用羊肉二斤半脂一斤碎切生薑一兩橘皮一兩片鹽¶
<pb:KR3j0171_WYG_020-3a>¶
一合葱油炒右伴拌餡訖炒熟以前攤下薄餅鋪開装¶
上餡子捲作一條子用麫佳再以浮油煎令焦紅色薑¶
醋汁入擂細胡桃松子仁澆供¶
　　打餅三日五日尚軟¶
和麫時入鹽蜜各少許在内可留三五日永不硬¶
　　馬腦糕¶
沙餹三斤半白麫二斤桃肉十兩先用餹一斤半水半¶
盞和麫炒熟次用餹二斤水一盞鎔開入前麫¶
<pb:KR3j0171_WYG_020-3b>¶
　　又方¶
木犀花斤半孩茶一斤芽茶三兩荳䓻三錢甘草末三¶
錢辰砂二錢腦麝皆不用　右製造如前¶
　¶
　¶
　¶
　¶
　竹嶼山房雜部卷二十¶
