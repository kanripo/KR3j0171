# -*- mode: mandoku-view; -*-
#+TITLE: 竹嶼山房雜部
#+DATE: 2015-08-24 23:26:07.555695
#+PROPERTY: ID KR3j0171
#+PROPERTY: BASEEDITION WYG    
#+PROPERTY: JUAN 提要
<pb:KR3j0171_WYG_000-1a>¶
欽定四庫全書　　　　　子部十¶
　竹嶼山房雜部　　　　　雜家類四(雜品之屬/)¶
　　提要¶
　　　(臣/)等謹案竹嶼山房雜部三十二卷是書凡¶
　　　　養生部六卷燕閑部二卷樹畜部四卷皆明¶
　　　華亭宋詡撰種植部十卷尊生部十卷詡子公¶
　　　　望撰公望之子懋澄合而編之詡字久夫公¶
　　　　望字天民皆見于書中其始末則未詳焉考¶
<pb:KR3j0171_WYG_000-1b>¶
　　　　千頃堂書目載是書凡二十七卷前集樹畜¶
　　　　部四卷養生部六卷家要二卷宗儀二卷家¶
　　　　規四卷後集種植一卷尊生一卷此本葢不¶
　　　　完之書然此書以農圃之言兼玩好之其與¶
　　　　家要家規宗儀同為一帙實屬不倫疑其後¶
　　　　析而别行而此五部以類相聚自為一編則¶
　　　　亦不可謂非全帙也至種植養生二部實各¶
　　　　十卷與黄氏所云各一卷者不合且以黄氏¶
<pb:KR3j0171_WYG_000-2a>¶
　　　　所載卷數計之與二十七卷之數又自不相¶
　　　　合則黄氏所云亦不足據以定此書之完缺¶
　　　　矣其書于田居雜事最為詳悉而亦間附考¶
　　　　証如養生部鰣魚條引爾雅鯦當魱以證之¶
　　　　鄭樵注謂鯦即魱魱即縮項鯿郭璞注謂鯦¶
　　　　似鯿而小則非鯿可知鄭注似誤此書取張¶
　　　　萱彚雅之説舍鄭從郭以鯦為鰣所解甚確¶
　　　　則猶讀書考古者所為非僅山人墨客語也¶
<pb:KR3j0171_WYG_000-2b>¶
　　　　乾隆四十六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
