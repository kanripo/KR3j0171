# -*- mode: mandoku-view; -*-
#+TITLE: 竹嶼山房雜部
#+DATE: 2015-08-24 23:26:07.850066
#+PROPERTY: ID KR3j0171
#+PROPERTY: BASEEDITION WYG    
#+PROPERTY: JUAN 卷十四
<pb:KR3j0171_WYG_014-1a>¶
欽定四庫全書¶
　竹嶼山房雜部卷十四　　　明　宋詡　撰¶
　　尊生部二¶
　水部¶
　　漿水¶
熟蒸粟米乘熱傾冷水中浸五七日候酸用夏月則逐¶
日看試纔酸便用如過酸則不中¶
　　漿水法¶
<pb:KR3j0171_WYG_014-1b>¶
熟炊粟飯乘熱傾冷水中以罁浸五七日酸便好喫如¶
夏月逐日看纔酸便用¶
　　粱粳熟水¶
故宋京城持缾賣粱粳熟水其法以稻稈心持擇齊整¶
了用水濯洗浄曬乾作小把子如盪熟水時以火炙少¶
時先以湯盪兩次然後盪熟水加以糯稻稈自可縮少¶
便用¶
　　豆䓻熟水¶
<pb:KR3j0171_WYG_014-2a>¶
白豆䓻揀浄投入沸湯瓶中宻封片時用之極妙每次¶
用十箇足矣不可多用多則香濁¶
　　沉香熟水¶
先用浄瓦一片竈中燒㣲紅安平地上焙香一小片以¶
瓶盖定約香氣盡速傾滚湯入瓶中宻封盖檀香速香¶
之類亦依此法為之¶
　　香花熟水¶
取夏月但有香無毒之花摘半開者冷熟水浸一宿宻¶
<pb:KR3j0171_WYG_014-2b>¶
封次日早去花以湯浸香水用之¶
　　丁香熟水¶
丁香五粒竹葉七片炙投沸湯宻封片時用之¶
　　造熟水法¶
夏月凡造熟水先傾百沸滚湯在瓶内然後將所用之¶
物投入宻封瓶口則香倍矣若以湯泡之則不甚香若¶
用隔年木犀或紫蘇須畧向火上炙過方可用¶
　　御用渴水¶
<pb:KR3j0171_WYG_014-3a>¶
官桂　桂花　丁香　白豆䓻仁　縮砂仁(各半/兩)細麴¶
　麥糵(各四/兩)　右為細末用藤花半斤蜜十斤煉熟新¶
汲水六十斤用藤花一處鍋内熬至四十斤生絹濾浄¶
用小口甏一箇生絹袋盛前項七味末入甏再下新水¶
四十斤并已煉熟蜜將甏口封了夏五日秋春七日冬¶
十日若下脚時春秋温夏冷冬熱¶
　　林檎渴水¶
林檎㣲生者不計多少擂碎以滚湯就竹器畧定旋擂¶
<pb:KR3j0171_WYG_014-3b>¶
碎林檎衝淋下汁滓無味為度以文武火熬常攪勿令¶
煿了熬至滴入水不散然後加麝腦少許檀香末尤佳¶
　　又法¶
將林檎破開去心核用浄器内擣碎布絞取汁再將滓¶
重擣極爛放竹器中以滚湯衝淋嘗滓無味煎法同上¶
　　木瓜渴水¶
木瓜不計多少去皮穰核取浄肉一斤為率切作方寸¶
大薄片先用蜜三斤或四五斤於砂石銀器内慢火熬¶
<pb:KR3j0171_WYG_014-4a>¶
開濾過次入木瓜片同煎如滚起泛沫旋旋掠去煎兩¶
三箇時辰嘗味如酸入蜜須要甜酸得中用匙挑出放¶
冷楪内候冷再挑起其蜜稠硬如絲不斷者為度若火¶
緊則有涌溢之患其味又不嘉有燋煿氣但慢火為佳¶
　　五味渴水¶
北五味子肉一兩為率滚湯浸一宿取汁同煎下濃豆¶
汁對當的顔色恰好同煉熟蜜對入酸甜得中慢火同¶
熬一時許凉熱任用¶
<pb:KR3j0171_WYG_014-4b>¶
　　香餹渴水¶
上等鬆餹一斤水一盞半藿香葉半錢甘松一塊生薑¶
十大片同煎以薑熟為度濾浄磁器盛入麝香緑豆許¶
大一塊白檀末半兩夏月氷雪内沉用之極香美¶
　　楊梅渴水¶
楊梅不計多少揉搦取自然汁濾至十分浄入砂石器¶
内慢火熬濃滴入水不散為度若熬不到則生白醭貯¶
以浄器用時每一斤梅汁入熟蜜三斤腦麝少許冷熱¶
<pb:KR3j0171_WYG_014-5a>¶
任用如無蜜餹毬四斤入水熬過亦可¶
　¶
　¶
　¶
　¶
　¶
　¶
　¶
<pb:KR3j0171_WYG_014-5b>¶
　¶
　¶
　¶
　¶
　¶
　¶
　¶
　竹嶼山房雜部卷十四¶
